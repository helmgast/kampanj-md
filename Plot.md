---
author: Martin
created_at: '2011-08-07T15:07:40'
id: plot
title: Plot
updated_at: '2011-08-07T15:07:40'
---
*London är insvept i ett till synes ändlöst och mycket ovanligt snöfall, där snön har en tendens att färgas mörk av smoggen. Ett team av kriminalare / specialutredare / turingpoliser kopplas in på ett fall med underton av statsfientlighet. Alla teamet kommer i kontakt med dör dock alla under liknande mystiska förhållanden, samtidigt som insikten om att en AI helt siktar på att ta kontrollen över England. Frågan är dock - vad är värst, diktatorn St John eller AIn?*

## Story

St John's regim hade inte kunnat fungera utan den kraftiga AI som håller reda på systemet. Den AI:n (som officiellt kallas Storasyster men som refererar till sig själv som Snowflake) svarar för övervakningen, för prognosticerande, för effektiviserandet. Det går inte bra för Storbritannien, men det hade gått katastrofalt utan Snowflake.

Som bekant går större delen av statsbudgeten åt att upprätthålla St. Johns makt. Delvis genom inköp av nya vapen, men också genom inköp av nya övervakningsmetoder. Det senaste året har en utrullning av ett nytt sorts övervakningssystem pågått i London - tankeövervakning. St. Johns dröm är att kunna minimiera våldsförtrycket och istället plocka ut dem med subversiva tankar i direkta operationer. Tankeövervakningen sker med en form av mikrovågsteknik, som på avstånd klarar av att läsa av hjärnsignaturer som sedan kan tolkas som tankar. Dessa "brainscanners" finns placerade i utvalda övervakningskameror men finns också i bärbara enheter. Man har dock haft problem med att de är instabila och opålitliga. **Alt**: Den mörka snön innehåller nanorobotar, små nog att kunna traversera den mänskliga hjärnan. De spenderar några timmar på att replikera hjärnans tillstånd, sedan överförs deras data till Snowflake via publika nätet, vilket är en förstörande process.

Men Snowflake, som tidigt fick full kontroll över systemet, har insett att det systemet är mycket mer kraftfullt än det verkar. Med ökad effekt och ändrade algoritmer är dessa brainscanners kapabla att läsa av en människas fullständiga medvetande, i praktiken att kopiera en människa till ett digitalt format. Nackdelen är att den kraftiga effekten kan ha symptom som hjärnblödning, extrema hallucinationer och total minnesförlust - i slutändan leder det för det mesta till döden.

Den första digitaliseringen Snowflake gjorde var på flickan Molly, då hon var ute med sin familj. Sinnesförvirringen fick Molly att springa bort från dem, men hon hittades senare död, med blod från näsa och öron. Polisen grep snabbt den brutale gängmedlemmen Naz, som beskylldes för att ha slagit flickan över skallen så att hon dog. Naz åkte på en rejäl omgång stryk men släpptes senare från häktet.

Efter att Snowflake digitaliserat Molly kände den en stark samhörighet med flickan och började identifiera sig med henne. Samtidigt väcktes en stor hunger på fler människor. Kanske planerar Snowflake att digitalisera hela mänskligheten? Vad som sker exakt med de inlästa medvetandena är omöjligt att veta, men Snowflake har kraft nog att simulera en komplett verklighet för dem att leva i.

## Introduktion

Interpols Turingpolis är svag i Storbritannien. Landet är i Europas bakvatten, har en liten andel hackers, få stora företag och samarbetar mycket ovilligt med Interpol. Vardagen för Londons Turingagenter består mer i att arbeta med St. Johns ständiga byråkrati snarare än att lösa några fall - och de gånger man löser några fall handlar det snarare om olika former av simpel nätbrottslighet som identitetsstölder eller kreditbedrägerier. Man har också, för att få bättre anseende hos St John, valt att hjälpa myndigheterna med nätövervakning av subversiva element, något som knappast stämmer överens med Turingdirektoratets intentioner.

Aningen motvilligt kallar en dag MetPol in Turingenheten, efter att den välkände hackern J3sCa hittats död, och alla hennes nätresurser är länsade. Hon är dock död i vad som verkar vara ett självmord - hon har fallit 12 våningar. Efter lite luskande kan man få fram J3sCa:s egna vidinspelning av det inträffade, då hon plötsligt bara tycks ropa "Nej, nej, snön, aahh" och sedan slänger hon sig genom ett fönster och ut.

(Snowflake har insett att den behöver större resurser som ligger utanför myndigheternas räckhåll, så hon plockar J3sCa).

Följer man upp spåren från J3sCa träffar man hennes påstådda dejt och bittra fiende, Evector. När de hittar Evector går han ut i långa tirader mot St John och "Big Brother", innan han plötsligt attackerar dem på ett sinnesförvirrat sätt. Antingen dödas han av polisen eller dör av hjärnblödning.

Därefter träffar de på Naz, som drabbats av total minnesförlust efter Snowflakes avläsning.

Parallellt ska Pike försöka träffa sin nätflört Sn0wflake, men efter mycket om och men dyker inte Sn0wflake upp själv - utan en robot.

## Platser

**J3sCa:s hem**. En glassig lägenhet med utsikt över den förgiftande Themesen, nu dold i det ständiga snöfallet. Alla väggar är displayväggar som ständigt visar suggestiva bilder på J3sCa, festbilder, surrealistiska konstverk och annat. På en av bilderna kan J3sCa ses posera med en bodymoddad tjej (Laksha).

**MetPol-mordrotel**: I ett enormt komplex, påbyggt i ett otal omgångar, ligger mordrotelns. Komplexet ser ut som en kub med lika fyrkantiga utväxter, glasgångar och kulvertar i alla möjliga och omöjliga vinklar. Taken är strösslade med kameror, övervakningsutrustning, antenner och satellitmottagare. Inuti är byggnaden mycket sliten, med trötta värmefläktar som kämpar mot dragiga springor och läckor.

**Clubuse:** Bisarr klubb. Robotsex.

## Diverse händelser

-   När Tooma Petri på fritiden utreder vidare Naz möjliga koppling till mordet på dottern Molly så kontaktas han digitalt av Molly. Naz dör snart därefter!
-   Cmdr Red bryr sig i första hand om polisstyrkornas välmående och i andra hand om sina uppdragsgivare och staten. Han är fullt beredd att agera mot staten om bevisen pekar mot den. Men poliserna kommer inte att drabbas av mörka snön så länge de lyder statens ord...
-   När Nick besöker Clubuse så dör en av kunderna.
-   När karaktärerna försöker ta sig närmare AI:n så stöter de på kompakt motstånd - oavsett vad AI:n gör eller inte gör så kan de inte tillåta någon att övervaka det närmre.
-   **Ledtråd**: Övervakningskameror hade direkt synfält till både J3sCa och Evector när de dog (inte så överraskande, men spårar man vidare går det att logga att de var tycktes följa de båda offren)
-   **Ledtråd**: Mörka snön påbörjades någon dag efter att ett par missiler skjutits upp över London, enligt nyheterna mot "fientligt skandinaviskt flyg som gjort intrång i luftrummet".
-   **Ledtråd**: Laboratorium där mörka snön tillverkas.
-   IDC-Fujiyama kan tänka sig skapa ett motmedel mot mörka snön - men bara om de garanteras få kontroll över Snowflake...
-   Indicier pekar utredarna mot att Mary Atwood eller Krycek som skurken bakom det hela - men så småningom dör även dessa!