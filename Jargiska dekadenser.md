---
author: Martin
created_at: '2011-08-08T16:29:55'
id: jargiska dekadenser
title: Jargiska dekadenser
updated_at: '2011-08-08T17:18:35'
---
## De rikas dekadensern

**Glutharianer**: Att äta massiva mängder mat blandat med sexorgier. Den värre avarten har blivit att äta människa, endast i form av exklusivt tillagade mindre rätter. Oklart om köttet verkligen är mänskligt, men det ryktas ha serverats både kamorian, eyrentigrinna och alv. En historisk gluthariansk sekt lät även döda en fientlig ädling och äta upp denne under en orgie. **Bärstol**: Att bäras av slavar, och i vissa fall även låta sina husdjur bäras av slavar, är mycket vanligt bland Davals dekadenta. **Efterbörd**: Att spara sin efterbörd (moderkaka) och äta vid vuxen ålder för att förbli ung. Eller äta andras moderkakor, om man aldrig sparade sin egen... **För evigt jungfru**: Att kirurgiskt göra en kvinna ”oskuld” om och om igen. **Nakenporträtt**: Det är populärt bland Davals societet, framförallt männen, att porträtt av sig där de visar sina organ. Dessa visas sedan stolt upp, även om organens storlek må vara överdrivna. **Mat**: Cyklopkött, fågelungar i okläcka ägg, erigerade könsdelar, etc. **Dryck**: Modersmjölk, guldvatten, glaciärvatten, jungfrutårar (att tvinga en jungfru gråta för att kunna samla tårarna). **Offerstrid**: Skadade krigsfångar tvingas ofta slåss mot varandra, då den som förlorar avrättas. **Decimering**: Vid svåra brott, ex. stöld av extremt viktiga föremål eller mord på någon högt uppsatt, inom krigslegioner eller annorstädes där det saknas tydliga misstänkta, så har stadsvakter och garnisoner ibland introducerat decimering i området. De tar in var tionde/tjugonde/etc person, och avrättar en i tur och ordning tills de får vittnesuppgifter som leder till gripande. Vid flera tillfällen har ingen kunnat gripas ens efter att hela tiondelen dödats.

## Byråkratiska dekadenser

**Licensierade vittnen**: Vissa viktigare dokument måste bevittnas, men en del byråkratiska kontor har börjat kräva så kallade licensierade vittnen – de accepterar bara vittnen som bevisats vara pålitliga, men de delar själva ut licensen (vilket ger dem möjligheten att neka tillgång till någon licens eller tjänst). **Förfalskningsskatt**: För att förhindra förfalskning har skrivarbyråer, pergamenttillverkare och andra ålagts med en särskild skatt, för att täcka kostnaden för förfalskningar dessa kan tänkas göra. Givetvis har detta lett till fler förfalskningar för att täcka skattekostnaden hos dessa hantverkare. **Ansökningsbyråer**: I vissa distrikt där byråkraterna ålagts för stor arbetsbörda har de infört regler om att ansökningar endast får inkomma från dem som tidigare gjort ansökningar. Detta exkluderar en väldig massa människor, som nu tvingas vända sig till ansökningsbyråer. **Lagar för mord**: I ett flertal städer har lagarna detaljerats för vilken typ av vapen som används vid mord. Definitionerna har angetts med olika mått. Men kryphålet har då blivit att ha ett extremt långt eller kort svärd, ex, för att utföra mordet och därmed helt komma undan.