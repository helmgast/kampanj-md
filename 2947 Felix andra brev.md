---
author: Blasphemy
created_at: '2011-08-09T15:10:57'
id: 2947 felix andra brev
title: 2947 Felix andra brev
updated_at: '2011-09-01T15:03:51'
---
Kära vän, Jag ber om ursäkt att jag inte har svarat på dina brev på länge. Mycket har tagit upp min tid. Sedan Titas tragiska bortgång, hon blev ju inte mer än 29 år, så har jag inte haft orken med några direkta sociala kontakter. Nu börjar det dock vända uppåt även om jag är missnöjd med att min äldsta son väljer att studera till präst, vad skall det vara bra för?  Min yngsta dotter har jag redan hittat en lämplig make till, så om några år så kan jag se till så att hon får en trygg tillvaro långt ifrån Daval. Daval är annars samma smältdegel som den alltid varit - ständiga konflikter med upplopp här och där. Nu senast var det ont om bröd då ingen säd fördes till staden på grund av en konflikt mellan handelshusen och licenser som gått ut. Det krävs visst att hus skall brännas ned för att politikerna skall agera och inte bara prata. Att Jargus fortfarande sitter på tronen får väl antingen ses som ett av Daaks mirakel eller någon demonisk förbannelse. Själv rör jag mig ju mellan högt och lågt. Visst är det trevligt med överdådiga middagar hos mins familj överhuvuden men detta måste man ju upphäva med billigt vin och tärningsspel i slumområdena. Var inte orolig, jag klär ut mig och har med mig förklädda livvakter. Dessutom behöver man ju lite fara, annars blir livet lätt utan utmaningar. På tal om utmaningar har jag köpt Davals största gladiatorarena. 18 miljoner denarer kostade det mig men det beräknar jag att tjäna in inom 5 år. Jag har redan avtal med diverse handelshus att frakta in monster och bestar. I synnerhet hyggelmonster och troll är ju populära. Dessutom har jag hyrt in mängder med gladiatorer så att vi kan återskapa kända slag. Har även passat på att träna en del med svärdet själv, man måste ju hålla sig i form, även om jag inte är någon legionär så hoppas jag på att kunna möta någon formidabel motståndare på arenan under dess invigning – folket måste ju få sitt lystmäte. I alla fall så är du inbjuden till en veckas gladiatorspel och festligheter som jag bjuder Daval på. Tro mig. Du kommer inte glömma detta. Ingen kommer att glömma detta på mycket länge. Hoppas vi träffas inom kort! Din vän, /Felix, 2947 e.D.