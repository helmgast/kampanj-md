---
author: Martin
created_at: '2011-08-04T15:14:03'
id: personer i miami
title: Personer i Miami
updated_at: '2011-08-04T15:28:45'
---
## The Pilote[<img src="http://kampanj.ripperdoc.net/wp-content/uploads/Chris-The-Pilote-Lange.jpg" title="Chris &#39;The Pilote&#39; Lange" class="alignright size-medium wp-image-598" />]

Född Chris Lange på 30-talet. “Platschef” för gänget Los Cyberios i Twin Lake Canal Park i South Miami. Ovanför honom finns ett par ”senior lieutenants” med Tul Rask i spetsen. The Pilote är välbyggd, men det mest iögonfallande är hans helt kromade (och cybernetiska) överkropp, det vill säga pansarplåtar på bröstkorg och armar, samt cybernetiska armar. På huvudet har han alltid en välpolerad officersskärmmössa, och på benen har han kamouflagebyxor och kängor. The Pilote har en grov röst med en viss otydlig brytning. Han har en nedvärderande humor och kan tappa humöret, men oftast agerar han ansvarsfullt och talar bara när han något viktigt att säga. Han är mycket populär bland gängmedlemmarna, och har en slags fadersstatus. Inför Dillon och de andra har han agerat chef för hela Cyberios. Han har varit helt ansvarig för intagningen till gänget, då Dillon först skulle köra streetrace men av misstag körde över Cyberios-medlemmen med startpistolen. Likaså sköt han Khalil i benet och sprängde hans sportbil. Han har dessutom nyligen delgjort för Dillon att han (och Cyberios) vet att det var Dillon som gjorde Gregorin Fedorov steril, och The Pilote antydde att Dillon lär se till att behöva göra sig riktigt nyttig för Cyberios för att inte bli överlämnad till bröderna Fedorov.

## Timor Subarov[<img src="http://kampanj.ripperdoc.net/wp-content/uploads/Timor-Subarov-243x300.jpg" title="Timor Subarov" class="alignright size-medium wp-image-599" />]

Rysk vapenhandlare, 52 år, i västra Allapattah. Har en minimal butik fullproppad med vapen, främst mer eller mindre begagnade. Har en livvakt vid namn Boris, en stor kille med flanellskjorta, koppärrigt ansikte och dåliga engelskkunskaper. Subarov själv är minst lika fåordig och otrevlig, men lojal mot ryssar (han bryter dessutom grovt och svarar ”*Da*” på det mesta). Subarov och Boris bor i lägenheter i samma byggnad som butiken. Har sålt en Kalashnikov AK-74 och en gatlingskulstpruta till Vasilij (som front för gänget). Gatlingkulsprutan fick Vasilij dock hämta av ryska maffian själv, som i sin tur tog extra betalt och hävdade att Vasilij blivit blåst av Subarov, vilket inte Subarov avsiktligt gjort.

## Bröderna Fedorov[<img src="http://kampanj.ripperdoc.net/wp-content/uploads/Gregorin-Fedorov-293x300.jpg" title="Gregorin Fedorov" class="alignright size-medium wp-image-600" />]

(Kan uttalas ?Fjodorov?) Två bröder, runt 40 år gamla, som är f.d. torpeder och ansvariga för ryska maffians ”vapenlager” i Miami. De tillhör en av de familjerna som är de mäktiga inom den ryska sfären i Miami, även om själva bröderna Fedorov (egentligen Maxim och Gregorin) inte tillhör de egentliga höjdarna (vilket deras far Oleg dock gör). Gregorin är den äldre och betydligt mer talföre brodern. Han har humor, men har en väldigt klassisk rysk maffiastil. Han älskar att göra andra människor skrämda eller nervösa i hans närhet, vilket inte brukar vara så svårt. De båda går alltid klädda i kostymer som är alldeles för varma att ha utomhus (så de håller sig inomhus). Deras jobb går ut på att övervaka importen, försäljningen och fördelningen av de militära vapen som bulvanföretaget Leningrad Exports & Imports handhar. Vapnen är dock främst till för internt bruk. Gregorin Fedorov blev nyligen skjuten i ljumsken och opererades för sina skador på Miami University Hospital där Dillon tjänstgjorde. Dillon gjorde dock det fatala misstaget att ”skära snett” och rendera Gregorin steril för resten av sitt liv. Sedan dess har Gregorin sökt så gott han kunnat efter Dillon, men han har inte vågat säga det till någon annan, vilket gjort att Dillon klarat sig än så länge.

## Clare

Kvinnlig ”supporter” till Cyberios, 23 år gammal. Hon har gjort det till en hobby att ligga med alla i Cyberios i utbyte mot mat, knark och sprit. Därför ryktas det numer att hon är smittad av de flesta könssjukdomar som går att få, plus att hon dessutom är helt neddrogad större delen av sin ”vakna” tid. Det är en sanning med modifikation. Clare är egentligen en ganska prydlig tjej, men ensamheten har tvingat henne till det hon gör. Hon tar regelbundna tester och vaccin mot könsjukdomar och är faktiskt inte smittad alls. Dock håller drogerna på att ta ett ännu hårdare grepp om henne.

## Carlos Espueda

Carlos är Oscar Santos ”man på fältet” och är en riktig doldis som ansvarar för de allra flesta ”särskilda operationer” som Horizonte utför. Carlos är i arbetet fåordig och förväntar sig att hans underlydande skall kunna tänka ut det mesta själva; anna <img src="http://kampanj.ripperdoc.net/wp-content/uploads/Harun-Janassi.jpg" title="Harun Janassi" class="alignright size-medium wp-image-601" /> rs vore de inte värda jobbet. Han är dock mycket lojal både uppåt och neråt i hierarkin. Privat så är Carlos en vänlig familjefar, men det är det inte många som vet. Carlos Espueda är en ganska kort och oansenlig latinamerikansk medelålders man med en välklippt mustasch. Han går klädd i skjorta och chinos. Nyligen råkade hans bror Juan, som var ansvarig för Horizontes ”biltvätt” (anskaffning, modifiering och vidareförsäljning av stulna bilar), ut för en misstänkt olycka (ett fall från en balkong i sin gästlägenhet i Allapattah), något som Carlos sörjer djupt (han visar det inte utåt förstås). Carlos satt ganska nyligen i fängelse för skattebrott, men räddades från att bli misshandlad av sydstatare av Khalil al-Djahiz. Som tack erbjöd Carlos Khalil jobb inom organisationen, och Carlos har varit Khalil närmaste överordnade sedan dess.

## Oscar Santos

Oscar Santos är en mycket stilig man i dryga 40-årsåldern som ser ut att vara tagen från Saunders reklampelare. Han är halv-colombian, men hans sympatier ligger på den amerikanska sidan. Han är en född affärsman och styr egentligen Horizonte på samma sätt som han styr Horizontes lagliga front, Condor Consortium. Han har inte särskilt mycket till övers för att hålla ihop i ”familjen” eller som ”nationsbröder”. Genererar en ”medarbetare” vinst är han bra, och skall belönas rikligt, annars sitter ”medarbetaren” mycket löst. Just på grund av sina ”kapitalistiska” åsikter ogillas han starkt av de äldre delarna av Horizonte (kärnan i drogdistributionsverksamheten), men han har förtroende hemma i Colombia. Oscar är mycket socialt kompetent och kan röra sig i de flesta sociala skikt, och hans djupa röst går alltid hem. Oscar Santos är Khalils egentlige överordnade (förstås) och han övervakar personligen hur det går (via Carlos). Hittills har dock inte de nya ”medarbetarna” på något sätt imponerat Oscar. De har kostat åtskilliga hundra tusen dollar (även om han inte betalat allt ännu, om han nu gör det). Stora delarna av pengarna gick åt till att muta polisen när ”medarbetarna” lyckades bli efterlysta. Oscar har nu en mycket kraftig hållhake på dem och han lär aldrig frivilligt släppa den. Snarare kommer han nu utnyttja de fyra till uppdrag som andra gärna hade tackat nej till. Fördelen med medarbetarna är att de ju inte kan tacka nej eller vara illojala, samt att de än så länge är mycket okända i maffiavärlden.

## Lonnie Sahr

Lonnie är en 35-årig Miamibo, som blivit chef för företaget Polari <img src="http://kampanj.ripperdoc.net/wp-content/uploads/Stuart-Luster.jpg" title="Stuart Luster" class="alignright size-medium wp-image-602" />s Construction & Estates särskilda operationer för att rensa upp i Allapattah. Lyckas det hel typer av vattensporter, gärna utanför sin villa på Key West. Han har välklippt brunt hår och ett säljande leende. Han är hänsynslös men naiv. Han har helt enkelt svårt att föreställa sig hur PC&E:s framkallade maffiakrig kommer att drabba folk i Allapattah. Hade han sett dess fulla vidd hade han nog inte varit lika säker på att han gjorde det rätta.a kommer Lonnie göra ett mäktigt karriärsteg uppåt och kanske bli headhuntad av White Marble för liknande arbetsuppgifter. Lonnie är en välklädd, sportig ”kille” som gillar alla

  [<img src="http://kampanj.ripperdoc.net/wp-content/uploads/Chris-The-Pilote-Lange.jpg" title="Chris &#39;The Pilote&#39; Lange" class="alignright size-medium wp-image-598" />]: http://kampanj.ripperdoc.net/miami-vice-2059/personer-i-miami/attachment/chris-the-pilote-lange
  [<img src="http://kampanj.ripperdoc.net/wp-content/uploads/Timor-Subarov-243x300.jpg" title="Timor Subarov" class="alignright size-medium wp-image-599" />]: http://kampanj.ripperdoc.net/miami-vice-2059/personer-i-miami/attachment/timor-subarov
  [<img src="http://kampanj.ripperdoc.net/wp-content/uploads/Gregorin-Fedorov-293x300.jpg" title="Gregorin Fedorov" class="alignright size-medium wp-image-600" />]: http://kampanj.ripperdoc.net/miami-vice-2059/personer-i-miami/attachment/gregorin-fedorov