---
author: Fredrik
created_at: '2011-08-09T14:50:14'
id: 2932 brev från valthians far till felix
title: 2932 Brev från Valthians far till Felix
updated_at: '2011-09-01T15:03:31'
---
Högt ärade Felix, Jag har hört ryktas att din nya gladiatorarena snart står färdig att invigas. Jag har kommit över ett parti om fem tjog slavar som jag tror skulle passa utmärkt till invigningen, för er och folkets förnöjelse. Mitt förslag är att jag skickar min son Valthian som nyligen fyllt 12 år med slavarna så att du har dem ett månvarv innan invigningen. Jag hoppas att du tar emot denna gåva som inte på något sätt bryter mot handelsförbudet på slavar eftersom det är en gåva utan krav på motprestation. Nu till ett helt orelaterat ämne. Som jag nämnde ovan så har min son Valthian nyss fyllt tolv år och bör börja sin vapenträning eftersom han om några år skall inställa sig för tjänstgöring i Legionen. Jag har förstått att du har goda kontakter med vapenmästaren Gahallan Regelius, som har en son i Valthians ålder, jag tror han heter Izman. Jag skulle se det som en stor tjänst om du kunde ombesörja att min son får träna för Gahallan under några års tid, så att han blir väl förberedd för livet I Legionen. Länge leve kejsaren!