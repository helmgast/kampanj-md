---
author: Blasphemy
created_at: '2011-08-09T15:29:51'
id: 2965 felix tredje brev
title: 2965 Felix tredje brev
updated_at: '2011-09-01T15:04:25'
---
Kära Marius, Det sörjer mig att du missade min födelsedagsfest då det inte är var dag man fyller 60. Men för att du inte helt skall gå miste om detaljerna, och kanske ångra dig lite i efterhand, så skall jag ge en kort redogörelse över kvällen. Jag hade låtit utsmycka min vackra villa i sen-jargisk stil och under dagen fick enklare personer från folket komma och hälsa mig lycka och välgång medan jag satt under min baldakin. Det är förnöjsamt att se att man har kunnat glädja så många. Fick många fina gåvor, sådant som andra skulle kastat bort, men för mig visar dessa på folkets kärlek och jag värderar dem högt. Innan middagssolen blev för het så drog jag mig tillbaka. På kvällen öppnades portarna till den riktiga festen. Det var inte lätt att skriva inbjudningslistan. Min villa har ju begränsad plats trots att min trädgård är mycket stor för att vara i Daval. Men strax över 400 gäster tog jag emot. Vackra lyktor händes upp i de lummiga träden och de skickligaste musikerna från hela Mundana underhöll med sina sånger och melodier. När gästerna kom in så lät jag slavarna svalka deras fötter med snökylt vatten. De fick njuta av mängder av olika oliver i olja, stekta hasselmöss, beströdda med honung och vallmofrö. Vidare fanns det frästa korvar från Firina på silvergaller och meloriska plommon och granatäpplen. Självklart serverades det rikligt med honungsvin som det sig bör till dessa enklare rätter.  Allt detta bars omkring av nakna darkenslavinnor, inoljade och pudrade med guldstoft. De som hade gåvor fick föra fram dem till en särskild paviljong där jag mottog dem. Det var mycket det gamla vanliga, lite guld, lite ädelstenar. Men vissa gåvor stod ut. Min unga skyddsling Iadon som är notarie på biblioteket hade hittat gamla bortglömda erotiska skrifter, riktligt illustrerade. Sedan fick jag en stor och muskulös kraggbarbar till gladiatorarenan av Livia, hon är så omtänksam. Men den bästa gåvan var nog en missleslavinna jag fick av den ständigt leende cirefaliern Zazamel. Jag säger såhär i efterhand att har man inte prövat en missla så bör man göra det, mycket annorlunda och spännande. Dessutom är hon mycket flitig och lydig. Nåväl, åter till kvällen. Folket bjöds sedan att sätta sig till bords och jag tog huvudsätet iklädd en mycket smakfull purpurfärgad skrud. Till musik bars maten in. Det var rykande oxkött som var rött och blodigt i mitten, rostade testiklar, kokade kräftor och krabbor, jäst fisk och kryddade fågelbröst. Det serverades vin från de finaste gårdarna och från de mest fjärran rikena. Sedan rullades huvudrätten in. En helstekt cyklop på ett spett. Jag gjorde själv äran att skära upp dess hopsydda buk med en vass kniv och därifrån flög det ut trastar som sedan slavarna fångade med håvar och nät så de kunde griljeras till efterrätten. Att räkna upp alla andra rätter som bars in skulle ta allt för lång tid och som tur är så känner jag många storätare som inte har några problem att sätta i sig mängder med mat. Det bittra vinet från Ebhron som jag serverade förvånade många men jag förkunnad att detta vin var det dyraste vin de någonsin druckit även om det smakade som ättika. Därefter lät jag slavarna lägga en flodpärla i varje mugg så att den skulle lösas upp av det sura vinet. Folk skrattade och applåderade och då varje bägare var värd med än 1000 denarer så slukade det girigt för att komma åt pärlan. Kvällen fortgick med dansare från de nordliga provinserna. Inoljade gladiatorer som fick brottas med varandra och slavutlottning. Snart släppte vinet på hämningarna och till och med de torraste av mina gäster förlustade sig. Det är som jag säger, med bara tillräckligt med mod och vin så blir var man en sodomit och var kvinna tappar alla tankar på kyskhet och ”korrekt” beteende. Först när solen stod högt på himlen så lämnade de sista gästerna min villa. De som somnat fick sova i trädgården under skuggande baldakiner. Så min vän. Du missade festernas fest. Det stora problemet är bara hur jag skall kunna överträffa mig själv då jag fyller 65. Men har redan börjat göra upp planer. Jo. Förutom detta har jag blivit invald i Fakturatorrådet. Alltid kan man ju reta upp någon med denna titel och den makt det innebär. Så nu är jag på allvar en del av den Jargiska politiken. Synd bara att det inte kommit tidigare då man var yngre och en aning hungrigare. Må du ha hälsa och förstånd. /Felix, 2965 e.D.