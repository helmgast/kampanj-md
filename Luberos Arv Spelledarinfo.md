---
author: Martin
created_at: '2011-10-23T04:14:55'
id: luberos arv spelledarinfo
title: Luberos Arv Spelledarinfo
updated_at: '2011-10-23T04:14:55'
---
### **Synopsis**

*Luberos, en mycket magiskt kraftfull ö i vattnen långt i utanför Ebhron, nås av en Ebhronitisk expedition (en uppföljning från en misslyckad expedition något sekel tidigare). Man finner där överraskande en alvbosättning. Även om alver generellt inte är väl kända hos Ebhroniter noterar man att dessa alver är särskilt annorlunda, de lever långt inne på Luberos högplatå och tycks kunna leva helt utan bekymmer av den annars farliga ön.*

*Alverna i sin tur kallar sig Nie’nidor, de förstfödda, och försöker nå ett harmoniskt samhälle, i tron att de är den ursprungliga alvstammen. I själva verket är de thism-alver som gick i exil efter femte stora kriget mellan alverna och dvärgarna. Deras karismatiske ledare Omonaion fann Luberos och ledde alverna dit, efter en mycket hemlig uppgörelse med Liljans råd - att leverera en konstant ström av kongelat.*

*När de två kulturerna möts uppstår snabbt friktion och kulturkrockar, men också gränsöverskridande nyfikenhet och kärlek. Men habegäret efter Luberos magiska resurser tillsammats med ödets nycker får Luberos att sakta stäva mot en kataklysmisk undergång, där karaktärerna tvingas göra de svåraste moraliska val man kan tänka sig*.

### **Metaplott**

Efter att det Femte Stora Kriget just avslutats har en stor splittring skett bland alverna. En politisk splittring förstärkt av ekonomiska svårigheter. Omonaion, en skicklig magiker och härförare under kriget, börjar kritisera Kretsen och samla förtroende bland stammarna. Svaret från Liljans råd blir 1010 e.D. en bannlysning. Kort därefter försvinner Omonaion. Många tror att han dödats, men en mängd legender och rykten sprids också om att han ska återvända.

I själva verket ger han sig ut på en världsresa, övertygad om att han måste hitta hur de ursprungliga alverna levde, ett samhälle utan födoproblem, utan förbannelse, där alla lever i harmoni. 1050 e.D. hittar han Luberos. På Luberos noterar han direkt den extrema magitätheten. Han hittar också ruiner av en tidigare civilisation. Han övertygade sig själv om att detta var alvernas födelseplats, och efter två sekel av förberedelser, helt på egen hand, återvänder han till Sunari. Han går där i en ohelig allians med Liljans Råd - om de ger honom tillåtelse att ta med sig en stor mängd (tiotusentals) Thism samt delar med sig av alla sina magiska hemligheter, så lovar han en konstant ström av kongelat för att för all framtid stödja Sunaris välstånd. Han började med att ge tusentals kongelat till Liljans Råd som bevis, och slutligen accepterar de motvilligt överenskommelsen. Den offentliga bilden förblir att Omonaion lämnar Sunari i fiendeskap med Liljans Råd.

Vad Liljans Råd inte vet är att Omonaions detaljerade kartor och information om “Kinyen Torodieda” visserligen stämmer i sig, men pekar ut en annan plats i norra Ebhron. Han vågar inte lita fullt ut på Liljans Råd. Under ett antal år byggs en magnifik expeditionsstyrka upp, allt med Liljans Råd goda minne, och utrustas med de främsta skeppen och bästa alviska teknologin. 1330 e.D. avreser första vågen. Men helt enligt Omonaions planer splittras flottan norr om Ebhron, i samband med en storm. Medan han själv och majoriteten av flottan fortsätter söderut följer kvarstår en ett fåtal skepp som landstiger i stor bukt i norra Ebhron, i tron att Omonaion förlist. De hittar efter att ha följt kartorna riktigt en ruinstad, och gör det till sitt hem. Efterföljande vågor av Thism följer sålunda vägen till denna falska Kinyen Torodieda (och framöver sprider sig Thism inåt Ebhron).

Omonaions flotta anlände till Luberos runt 1332 e.D. och tack vare de förberedelser Omonaion gjort gick det snabbt att sätta bo. Man rörde sig kvickt inåt mot öns högplatå, där både klimat var bättre och risken för upptäckt från havet var minimal - Luberos lågland är brutalt och oförlåtande.

Omonaion styrde den nya kolonin och dess tjugotusen invånare med järnhand. Syftet var dock att uppnå ett harmoniskt samhälle. Man sökte snabbt utrota minnet av Sunari-skogen och man började leva enligt tron att man var de första alverna. Skeppen och alla bevis för var man kommit från förstördes. De äldre alverna var antingen lojala mot Omonaion, eller försvann allt eftersom. Ett starkt fokus på andlig renhet, harmoni och livsglädje började genomsyra bosättningen. Kongelatskördning påbörjades omedelbart. Med hjälp av drogväxter och magi sökte man hålla bosättarna i schack. Fram växte en rik tradition av ceremonier som i själva verket upprätthöll bosättningens kongelatskördning och hierarki, samt en total brist på oro och allmän lågmäld hedonism.

På vägen tvingades man lösa ett antal problem. Lokalinvånare från Lalasta drevs på flykten ett flertal gånger. Även en tidig Ebhronitisk expedition stoppades... Alver som efter en tid började bli inåtvända var man tvungna att “göra sig av med”, allt för att inte riskera en omvälvning i samhället.

När så människorna anlände igen, med en betydligt större expedition, spred sig en oro i bosättningens ledning. Men man beslöt att denna gången försöka spela med och isolera människorna. Naivt trodde man att de, likt många Lalaster tidigare, mest skulle lämna Luberos lågland efter en kortare tidsperiod, säg ett par människogenerationer, då Luberos inte alltid är en särskilt gästvänlig ö.

#### **Ebhroniterna kommer in i bilden**

För Ebhroniterna var det av stor vikt att sprida imperiet utåt och det blev en fråga om status. Samtidigt är Kabalaorden en extremt kunskapstörstande organisation med stark upptäckarvilja. När man, för andra gången, nådde Luberos, var det dags att göra saker rätt. Det mesta hade tänkts ut redan i förväg, all rätt kompetens, förmåga och material fanns. Man hade även en doktrin av att assimilera lokalbefolkningen genom att lära sig allt de kan, katalogisera och sedan bjuda in dem till det Ebhronitiska samhället för att, likt raunerna, bli en av många.

Med alverna på Luberos insåg de lärda Kabaliterna snabbt att det var en ren guldgruva i kunskap. Analysen av denna gav senare också vid handen att Luberos var en magisk guldgruva och därmed Kabalaordens högsta prioritet. Det viktiga blev att lära sig vad alverna gjorde, och industrialisera samtidigt som man bjuder in alverna till samhället.

### **Kronologi**

-   \- 2533 e.D Tredje stora alvkriget slutar
-   *-1600 f.D Luberos civilisation antas gått under*
-   *140  e.D Ebhron erövrar Lalasta*
-   1010 e.D Onomaion förvisas efter att ha kritiserat Sanaris ledarskap
-   1050 e.D Onomaion upptäcker Luberos och Kinyen Torodieda.
-   1321 e.D Onomaion återvänder, säger sig ha hittat Kinyen Torodieda, ingår en hemlig uppgörelse med Liljans råd om att få ta med sig en stor mängd Thism.
-   1330 e.D tredjedel av Thism emigrerar till Ebhron
-   1335 e.D magisk odlingsteknik påbörjas
-   1331 e.D. Den första Thismflottan splittras, Onomaion och en stor mängd skepp försvinner i en storm norr om Ebhron. Följande vågor av emigrerande Thism landar i Ebhron.
-   *1610 e.D. Ebhron når Lalasta med en militär flotta och påbörjar en ockupation (e.g. 160 e.D)*
-   *1660 e.D. Efter enstaka små expeditioner går en koloniflotta iland på Luberos.*
-   *1665 e.D. Man konstaterar på Lalasta att Luberos-expeditionen är spårlöst försvunnen.*
-   *1902 e.D. En massiv expeditionsflotta anländer till Luberos, betydligt bättre utrustad än tidigare.*
-   *ca 2000 e.D. Kolonin på Luberos förloras i kataklysmisk händelse*
-   *2089 e.D Lalasta blir självständigt (e.g. 1789)*
-   2872 e.D En sabrisk expedition till Luberos försvinner spårlöst
-   2873 e.D Alvisk expedition skickas till Ebhron

### **Alvrollerna**

RPna bland alverna tillhör de yngre och oförstörda. Deras liv bjuder på mycket lite fara, och tack vare de många själaväxterna som förser dem med föda och lyckorök har de inget att oroa sig. Istället spenderar de dagarna med att utforska ön eller hjälpa släkten väcka själaäggen genom olika ceremonier och ritualer. De lever i en stark gemenskap, där alla känner alla, alla delar med varandra, där alla räknas som släktingar. När Ebhroniterna anländer i sina skepp ser alvrollerna detta som något fantastiskt, en möjlighet att nå utanför ön, att lära sig mer om det främmande. Under kampanjens gång kommer alvrollerna inte åldras nämnvärt, och kommer att kämpa med att förstå det mänskliga perspektivet.

**Nyckelord**

-   Du har deltagit med äldre syskon i “befruktningsceremonier”, minns inte några detaljer men har diffusa mardrömmar (Alex)
-   Du har hittat en hemlig dal som bara du och dina närmaste känner till, där **(finns rester av taupisk bosättning / gömda eller förstörda alviska skepp)**
-   Du är osedvanligt talangull i att *Väcka* (frammana kraft ur skogen), och har fått stor respekt av *Kretsen* (de styrande på Luberos) för detta
-   Du längtar bort från ön och attraheras av dem som vet mer och kan lära dig något
-   Du vet att du ska vara harmonisk men blir ofta djupt avundsjuk på vad andra har men inte du
-   Du är rastlös och har svårt att hålla reda på tidens gång och andras behov
-   Du attraheras av att testa gränser, och av dem som vågar sticka ut
-   Du är modig och med kraft i sinnet, du vurmar för de svaga och de som behöver beskydd
-   Du är syskon med X och ni spenderar stor del av er vakna tid, samt nätterna, med varandra. Men ibland längtar du bort. **(samma biologiska fader som X)**
-   Du är syskon med Y och ni spenderar stor del av er vakna tid, samt nätterna, med varandra. Det är din själsfrände, som du inte vet om du skulle kunna leva utan **(samma biologiska fader som Y)**
-   Under dina meditationer har du nått en stark känsla av insikt, bland annat att du aldrig kan tillåta dig själv att skada en annan tänkande varelse
-   Du har en gnagande känsla av att allt inte står rätt till, att ni inte hört hemma på ön
-   Du känner att något främmande växer i dig
-   Du har lärt dig vandra i dina egna drömmar, där du kan utforska en helt annan värld. Det fascinerar och skrämmer dig.
-   Du vet att du i din ungdom förådde folket. Ditt straff blev minnesförlust och du har sedan dess varit mycket noga med att visa lojalitet - du vet att du inte får en andra chans.

### **Människorollerna**

Männniskorollerna börjar som tonåringar men slutar förmodligen som åldringar. De tillhör, per definition, särskilt utvalda som är på Luberos för att lägga grunden till en framgångsrik koloni. Hela Ebhrons system är en stark meritokrati där alla kämpar för att visa sin duglighet, och vet att de när som helst kan petas ned av en broder eller syster. De har alla lämnat sina biologiska familjer för att leva med sina hus, de avdelningar av Ebhrons styrande ordnar som slipar sin förmåga i olika specialiserade områden. De är välutbildade och är på Luberos för att utöka Ebhrons rike, handel och kunskap. De anser sig tillhöra en upplyst klass där alla är inkluderade och alla kan vinna. Samtidigt är de del i ett stort maskineri med brutal intern politik. Människorollerna har förmodligen en analytisk inställning till Luberos, men kommer ha många chanser att förföras av den alviska livsstilen, av det främmande och underliga, av gemenskapen.

**Nyckelord**

1.  Du har en förfader eller upphöjd mentor (en taup) som för hundratals år sedan deltog i den första Luberos-expeditionen, som aldrig hördes av
2.  Du har en lika talangfull syster som separerades och nu är medlem i ett konkurrerande hus
3.  Din fader/moder/mentor var med och grundade Luberos-kolonin en generation före dig
4.  Du är framträdande adept i Kabalaorden och särskilt duktig på att känna av och analysera magins väv (ej på själva vävandet)
5.  Du är expert eller kunnig inom något som är ovanligt eller okänt på Luberos, som är till nytta, e.g. biologi, en viss magisk tropi, främmande språk, etc
6.  Du har sett Luberos i dina (mar?)drömmar, innan du kom dit
7.  Du attraheras och fascineras av oöverträffad skönhet i både omvärld och främlingar
8.  Du är strikt men attraheras av sedlöshet, känslosvall och galenskap
9.  Du attraheras av makt och fascineras av dem som ingen rår på
10. Du blev ett par med X på färden hit, och ser nu ett liv framöver tillsammans
11. Du blev ett par med Y på färden hit, men känner viss skam för det som skett
12. Du är den siste i din ätt, tusentals år gammal. Orden har splittrat resten. Det hänger på dig att se till att ätten får fortleva.
13. Du har lärt dig att ändamålen alltid helgar medlen, men i tysthet lider du för vad detta synsätt fått dig att göra
14. Du törstar efter kunskap och önskar få insikt om betydelsen bakom allt
15. Dina föräldrar är utblottade och skuldsatta för att kunna ge dig en chans att nå så här långt
16. Du är trolovad till någon därhemma, någon som är ett måste för att din karriär ska nå dit till de höjder du önskat.

## Bakgrundsinfo

### Kinyen Torodieda

Den huvudsakliga alviska bosättningen på Luberos kallas Kinyen Torodieda.  Det är en vit kalkstensstad i terasser, torn och öppna byggnader. Många är reparerade med nytt material, andra är inte använda på århundraden, verkar det som. Alvernas egna tillbyggnader görs ofta med en lätt men hållbar rödaktig träsort från ön. Staden, som rymmer runt 10 000 personer, ligger i en gömd dal på högplatån, omgiven av våtmark och skog. En tjock dimma - eller moln snarare - befinner sig alltid i området - på morgonen och eftermiddagen rakt ovanpå staden, men annars sänker sig de ofta så att platån har klar himmel medan låglanden är molntäckta. Staden är omöjlig att se från kusten.

Utöver Kinyen Torodieda finns det ett antal utposter runt omkring platån, exempelvis Ibaeros, en by som byggts strax innan ett av de stora vattenfallen som störtar utför platåns kant.

Alverna kallar sig själva “De Förstfödda”, Nie’nidor. Det finns omkring 30 000 på Luberos. De flesta är unga - inte bara till utseendet utan också i faktisk ålder. Deras hy är oftast mörk i olika skalor, vilket man annars aldrig ser hos alver. Förklaringen till detta är tvådelad. Dels blir alla som lever på Luberos breddgrader ordentligt solbrända oavsett vad. Men för de förstfödda är problemet snarare vad de beblandat sig med...

### Regeneration

Alverna har alltid haft problem med fruktsamhet jämfört med människor. Kinyen Torodieda har inte samma problem. Vad första generationen på ön upptäckte var att det var mycket enklare att få barn. De starka biotropiska fälten ansågs vara förklaringen. Men den första generationen födslar visade ett par missbildningar. Andra generationen, 100 år senare, var mycket värre. Kretsen insåg att detta var katastrofalt, för både moral, för tron på att de är de förstfödda och rena och för kolonins fortlevnad. Man gjorde tog sålunda ett drastiskt beslut: att hitta människor för att säkra fortlevnaden.

Man visste att det bodde mörkhyade Lalaster på öns kust. Expeditioner sattes samman av de allra mest betrodda. Deras uppgift blev att söka upp dessa och frammana blandade graviditeter. Eftersom det hela måste hållas absolut hemligt för De Förstfödda kidnappades utvalda Lalaster, både män och kvinnor. Dessa fördes till hemliga grottor på platån, och tvingades till befruktning. Detta fortsatte under lång tid men Lalasterna började slå tillbaka. Det hela slutade med en Lalastisk straffexpedition som med nöd och näppe slogs undan. Ställt inför en så svår situation valde Kretsen att med alla medel jaga bort Lalasterna. Fler tillfångatogs men till slut lämnade Lalasterna ön.

Inte långt senare anlände den första ebhronitiska expeditionen, till främsta del sammansatt av tauper (**sammanhöriga med Kabalaorden, men kan beskrivas som en lätt extrem koloniserande taupsekt)**. Efter något år valde Kretsen att med magiskt övertag anfalla tauperna i skydd av mörkret. Många tillfångatogs, andra dödades. Ingen lyckades ta sig hem.

De tillfångatagna människorna levde under rimliga förhållanden, de gavs mat och droger i överflöd, men hölls fortsatt instängda i grottor eller i överväxta vulkaner. Befruktningar skedde på båda sätt. Alvparten hämtades först ur de allra mest lojala, men senare iscensatte man en ceremoni där en man eller kvinna från kolonin valdes ut och under drogpåverkan befruktades, utan minnen av händelsen. När det var dags för födsel fördes kvinnorna undan. Om barnet var människa och vid hälsa läts det växa upp för framtida behov, om barnet var alv fördes det till en särskild plats på platån, mycket vacker, där de gavs en grundlig uppfostran till goda medborgare. Vid yngre tonåren introducerades de i en ceremoni till kolonin. All denna beblandning antas vara orsaken till att det är allt vanligare med mörk hy, vilket också ironiskt nog blivit ett tecken på renhet. Vitt hår verkar också ha kommit från tauperna.

Det andra problemet kolonin började dras med var inåtvändhet. Enligt Omonaions vision och den allmänna tron var förbannelsen ett minne blott, men verkligheten var en annan. Droger och magi kunda dämpa symptomen men inte orsaken, och så småningom började ett fåtal bli inåtvända. För att undvika disharmonier i samhället bestämde Omonaion att skapa en ceremoni. Den går ut på att under festliga former upplösa de inåtvända på magisk väg, och som det sades, låta dem uppgå i den eviga glädjen. Så småningom har alla alverna börjat se fram emot när “tiden är kommen”, de gjort sina plikter på ön och det är dags att “stiga upp”.

### Överlevnad och magin

Redan när Omonaion fann Luberos och dess magitäthet tänkte han ut hur en stam kunde överleva på ön utan arbetskrävande jordbuk. Denna teknik, som också började användas i Sunari, kräver en stor mängd magi, eller kongelat. På platån odlar man framförallt två saker - matiga gräsväxter i sankmarkerna, eller dignande frukter från träd och buskage. Biotropiska magitätheten gör att allt växer snabbare och större på Luberos, men med kongelaten och magisk träning görs det hela till en mycket enkel övning. Tränade alver “sjunger” för fälten och träden, och på några dagar är skörden redo. Utöver det håller man sig med fåglar och näringsrika drycker gjorda av sav.

Kongelat utvinns normalt sett i en alkemisk process. Luberos har en konstant naturlig produktion av kongelat, men detta visade sig snart inte vara nog. Som tillägg utvecklade Omonaion en ritual, återigen med sång och dans, som utvinner kongelat direkt ur magifälten. Detta är endast möjligt tack vare tillgången på kongelat för att starta det hela. Har man mycket kongelat, så kan man alltså skapa ännu fler.

**Exempel på magiska föremål och detaljer**

*Många av Nie’nidors magiska föremål är delvis biotropiska eller byggda på modifierade växter på ön, dels eftersom det upplevs som mer “rent”, dels eftersom biotropin är stark, och dels eftersom det är svårt att få tag på många klassiska alkemiska och metalliska substanser.*

**Uy’ni**: rödaktiga, skrumpna äggsäckar med en tråd i varje hörn som samlas från träsklevande blötdjur, de kan *väckas* och samla kraft för senare bruk genom ceremonier. **(kongelat)**

**Iendil**: Gröngula snäckor som fungerar som skinande lyktor, kan regleras i styrka och vara riktade eller lysa upp allmänt.

**Teamin**: Purpurfärgade blomlökar som kan växa på andra växter och därifrån skapa en brygd som fyller löken. När de är klara kan de drickas direkt ur löken.

**Nie’man**: Skarpa kortsvärd som är snudd på oförstörbara och som ger ett magiskt bländande sken från sig på kommando. Botten på svärdshjaltet är organiskt från en bepansrad insekt och det kan ofta röra sig spontant.

**Serinana**: Mycket stor rödaktig båge som kan vikas samman och som endast används av ett fåtal av krigarna närmast *Kretsen*.

**Ludaea**: Svarta, skrovliga stenar som när de knackas mot varandra blir mycket varma. Används regelmässigt för all form av matlagning.

**Luftsäckar**: Blå-grå luftsäckar som tas från trädlevande reptiler som har förmågan att sväva mellan träd. Säckarna sys till en form av väska där allt som bärs inuti är mycket lättare att bära. För stora transporter kan ett antal luftsäckar knytas till samma föremål och få det att sväva.

**Fali’ea**: Pergament gjort från bark, täckt med sav vilket gör att den svartnar när den berörs av särskilda skriftpennor. De som kan arvet kan även skriva

**Vi’ae**: En stav med huvud i ett benliknande material ofta med en organisk form och målat. Vi’ae stavarna kan göra en mängd olika saker beroende på deras prägling. De är gjorda i de hårdaste och lättaste rödträden.

**Svart vi’ae**: En vanlig är den svarta vi’ae som används för att få växter att vika undan eller i värsta fall vissna. Staven används väldigt flitigt för att vandra genom skogarna. Det är ohälsosamt att beröra dess huvud.

**Grön vi’ae:** Den gröna vi’aen används i samband med växtceremonier eller för att hela krämpor.

**Vit vi’ae**: Den vita vi’aen är sällsynt och används endast av medlemmar i Kretsen. De är mycket fruktade och varsamt hanterade. Vid beröring kan de få en person att uppgå i Arvet. Den kan också transportera bäraren.

**Blå vi’ae**: Den blå vi’aen är också ovanlig, och finns endast hos några av Kretsens betrodda. Den blå används för att lugna och glömma i de fall det blir problem mellan nie’nidor. Beröring eller ibland närhet till stavens huvud ger offret ett onaturligt lugn eller minnesförlust, i händerna på en skicklig användare.

**Ceremonier**

**Prägling**: En svår men mycket viktig ceremoni för att skapa många av de föremål som används. Präglingen leds oftast av någon inom Kretsen, och utvalda från Nie’nidor, och sker i skymundan. Prägling kräver stora mängder Uy’ni. I sällsynta fall går en prägling inte som planerat och någon i ceremoni går upp i eviga glädjen. Dessa hedras särskilt.

**Väcka**: Väckandet är den enskilt viktigaste ceremoni, och också den som många nie’nidor dagligen genomför. Det pågår dagligen väckanden runt om platån och även i låglanden. För att väcka behöver man röra sig en bit från boplatserna (och allt längre varje gång, verkar det som). Det gäller att hitta orörda delar av ön där en grupp kan genomföra en dans som utmynnar i att en eller flera uy’ni väcks (fylls). Man behöver tränas för att väcka, men trots det händer det ganska ofta slumpmässiga olyckor - explosioner, drunkningar (på torra land), etc.

**Vitalisera**: Då och då upptäcker Nie’nidor olika hälsoproblem. De kan vara av många slag - tillsynes bränd hud, förmörkade ögon, utväxter, vattenlunga, etc. Vitaliserandet är en ceremoni tillsammans med nära syskon och en särskilt tränad nie’nidor. Det inbegriper massage, oljor och krämer som ofta får problemen att träda undan.

**Glädjestund**: En fest-ceremoni som sker dagligen i grupper om 10 och uppåt. Det handlar om att rena sina tankar med glädje, vilket åstadkoms med mat, rusdrycker, rökdroger och sex (all form av sex utom faktisk penetration, som är förbjuden utanför befruktningsceremonin).

**Harmoni**: om någon form av fientlighet uppstått så ska en ceremoni för harmoni ordnas för att reda ut det. Under uppsikt av en av Kretsen betrodd ska parterna berätta och reda ut missförstånd. Om de inte kan enas avgörs det med minnesförlust hos båda parter, vilket åstadkomms med en blå vi’ae.

**Befruktning**: Alla nie’nidor hoppas få bli utvalda till befruktning. Två syskon måste rekommendera en person för befruktning, och Kretsen måste godkänna. När det sker tas mannen eller kvinnan undan och utsätts för prövningar. Dessa pågår under lång tid - män är ofta borta i en månad medan kvinnor upp till ett år. De minns aldrig själva ceremonin. I ett fåtal fall har personer inte kommit tillbaka från befurktning.

**Inträde**: En ceremoni som inte sker ofta är inträdet - välkomnandet av en ny medlem till Nie’nidor. Enligt tron så leder befruktning efter många år till att en ny medlem växer fram ur Arvet. Denne yngling kommer föras in till samhället och under stora ceremonier välkomnas som ny medlem, samt få minst tre syskon utvalda.

**Nie’nidors livssyn**

**Förstfödda**: De vet att de är ättlingar till de förstfödda alverna, och att övriga alver spritts ut från Luberos. Det har sagts att övriga alver korrumperats och splittrats i olika stammar, medan man på Luberos lever i ett. Ingen har hört eller sett från de emigrerande alverna sedan de lämnade, årtusenden tidigare.

**Familj**: Enligt Nie’nidors synsätt består ens familj av *syskon*. Syskon betyder inte att man har samma förälder, utan kan bero på att man är av liknande ålder, utseende eller personlighet. Man har ofta tre eller fler syskon, och umgås mycket nära med dem under lång tid. Det är inte alls förbjudet, utan snarare vanligt, att syskon har sexuella eller kärleksrelationer. Ett fåtal av de äldre på ön kallas helt enkelt “äldre syskon” (och ett fåtal av tror sig vara föräldrar till några, men pratar inte öppet om det).

**Sex och fortlevnad**: Nie’nidor vet att det uråldriga sättet för de förstfödda att reproducera är den viktiga befruktningsceremonin där man söker hämta en ny själ ur Arvet - och om allt går rätt väcker ett nytt liv någonstans på Luberos. Exakt hur det går till är det få som vet, men det är en allmän regel att befruktning direkt mellan två nie’nidor är absolut förbjudet. Det är möjligt, men ett brott mot Arvet. Dessutom skulle det göra en stor otjänst till barnet, som inte skulle kunna se eller använda Arvet. Men allt sex upp till penetration anses hälosamt för harmoni och kropp.

**Kunskap**: Ett fåtal skrifter finns kända bland nie’nidor, man vet också att Kretsen har tillgång till betydligt fler. Dessa är välkända legender

**Kärlek**: Nie’nidor anser att kärlek är en av de bästa vägarna till harmoni, och något som alltid bör sökas, och uppmuntras. Kärlek kan vara kort och flyktig - bara något decennium - eller livslång, vilket oftast leder till att de två räknar sig som varandras syskon. Brist på kärlek är en stor anledning till disharmoni och något nie’nidor hoppas slippa. Kärlek kan förstås också finnas till husdjur, eller främlingar.

**Harmoni**: Det är mycket viktigt att nie’nidor håller sams - alla vet att alverna splittrades på grund av brist på harmoni. Man är därför mycket generös mot varandra och omtänksamhet är en dygd. Uppstår en konflikt - vilket händer då och då - så ska en särskild ceremoni ordnas för att reda ut det. Men oavsett så vet man att man ska undvika att prata om konflikter - egna eller andras. Den viktigaste vägen till harmoni är dock inre harmoni. Det når man med meditation, insikt genom *teamin* (brygder) eller genom att utöva Arvet och ceremonier. Om det behövs kan man också ge sig ut på vandring - Luberos är mycket stort och ensamhet hjälper ofta till.

**Människor**: Man vet att människor finns, och det är känt att de varit på ön tidigare. Men man vet också att de lämnat då de inte klarat av det ogästvänliga låglandet. Människorikena är kända som mycket disharmoniska och kaotiska. Människorna själva är fascinerade och mystiska men också mycket oharmoniska och kortlivade. Det är inte tillåtet att visa eller släppa in främlingar till nie’nidors bosättningar utan särskilt tillstånd - att riskera folket är det värsta man kan göra. Men när tillåtelse funnits har människor vid ett fåtal tillfällen bjudits in, och vid lite fler tillfällen träffats på i låglandet.

**Döden**: Död är inget som nie’nidor behöver tänka på. I egenskap av förstfödda alver är de odödliga. Dock så är livet på Luberos i sig ynkligt jämfört med vad man kan uppnå om man *uppgår i Arvet*. Att uppgå gör att man upplöses från Luberos och blir ett med Arvet, vilket ger en möjlighet att vara överallt samtidigt under en oändlig tidsrymd - man når total insikt. Det händer även att flitiga användare av Arvet spontant uppgår i det. Död kan endast ske om en främling tar ens liv, vilket kommer bestraffas avsevärt, eller om man har otur med Luberos djur och natur.

**Sjukdom**: Emedan både människor och de utvandrade alverna ofta drar på sig sjukdom är det ovanligt hos nie’nidor. Och får man något symptom så kan en enkel vitaliserings-ceremoni ta bort det.

**Luberos**: En stor ö som man inte vill eller försökt ta sig utanför. Luberos är alvernas födsloplats. Ön domineras av vulkanerna och bergskedjorna, högplatån däromkring och låglandet runtom kusten. Låglandet är obekvämt och stundtals riskabelt så man undviker det till stor del, medan högplatån är hemlandet.

### **Kretsen**

Kretsen är ordet för det skikt av Nie’nidor som vet mer än andra och som på olika sätt håller ordning på samhället. De respekteras men anses också bära en tung börda - medan gemene man och kvinna strävar efter harmoni och att uppgå i Arvet så är Kretsen tvingats att hantera konflikt, ceremonier utan löften om att uppgå i Arvet.

Kretsen leds av Omonaion, som nu bär namnet Amras. Amras har börjat brottas med inåtvändhet, vilket han dock är mycket noggrann med att undanhålla. Runt honom har han en betrodd skara alver som vet i stort sett lika mycket som Amras själv. De är antingen mycket lojala mot Amras idé (att återskapa det alviska ursprunget), eller har satts i en position där de åtnjuter makt och därmed har allt att förlora på att avslöja deras hemligheter. Kretsen lever efter principen att ändamålen helgar medlen, och eftersom de så framgångsrikt unvdikt att ifrågasättas har det gett utrymmet åt en del dekadens.

### **Kongelaten**

Luberos är mycket magitätt, så till den grad att kongelat ständigt alstras spontant i alla aspekter. Dessa kongelat återfinns ibland i sin naturliga form, ibland väcks den spontana alstringen bara med att magiska tätheten sätts ur balans (“bägaren skvalpar över”). Denna rikedom i kongelat väckte förstås Omonaions intresse när han först såg det. Men medan han “sålde in” idén om kongelat-skördning i större skala till Liljans råd, så hade han mer långtgående planer - att med hjälp av kongelaten återskapa “uralverna”.

Avtalet med Liljans Råd var som sådant att Omonaion lovade att var tredje år leverera sin skörd av kongelat till Liljans råd. Man insåg snart att denna leverans inte skulle kunna göras via fartyg - dels är det en lång och riskabel resa, dels är det stor risk att det hela upptäcks (en upptäckt last och Luberos skulle vara avslöjat). Istället byggde Liljans råd en av Mundanas kraftfullaste portaler. Ändportalen gjordes i form av en stående cylinder i Lyfali-glas - magiskt oförstörbar. Hela cylinderns utsida blir en portal.

Portalen är förmodligen den längsta som någonsin skapats. Den har också genom ritualer permanentas till sådan grad att den är närapå oförstörbar. Portalen är normalt sett stängd. För att kunna använda den måste den öppnas - vilket bara kan ske med två nycklar i form av fraktalliknande halvcirklar i värdefullt alvglas som passar exakt in i portalens fundament. Dessa nycklar är lika oförstörbara som portalen. Endera nyckel kan aktivera portalen.

Vare sig portalen är stängd eller öppen så kan tala genom portalen om man vidrör den. Liljans råd iscensatte ett system för att vara säker på att portalen kan användas endast av godkända: den som vill öppna den uttalar ett av 12 alviska ord för träd. Varje träd är parat med ett specifikt svarsord - ett av 12 fågelnamn. Varje fågelnamn är i sin tur parat med ett alviskt namn. De som är auktoriserade att använda portalen måste kunna dessa kombinationer utantill. Om orden används fel vet andra sidan att något skumt är i görningen.

iysin (glansträd) - naolath (kondor) - carwelan

Vart tredje år öppnas portalen, och kongelaten förs över. Om kongelaten inte skulle komma är Liljans Råd redo att skicka en styrka genom portalen, men det har hittills alrdig hänt. Kretsen har placerat portalen i innandömet till den centrala kalkstensbyggnaden i Kinyen Torodieda.

Kongelaten är känsliga och skulle de grupperas kan de dissipera spontant. Därför skapades en metod där ägg från en träsklevande ödla modifierades till att bli kongelat-bärare. Dessa läderartade ägg skyddar kongelatet från omvärlden.

Kongelaten har nu skördats i århundraden, och de konkreta konsekvenserna på Luberos än så länge består mest i att områden töms på spontana kongelat. Väckarna måste färdas allt längre från bosättningarna för att hitta tillräckligt med kongelat. Det är den enda synliga effekten...

### **Ebhroniterna**

\- Ebhroniterna som kommer är framförallt Kabalaorden. De har ett vetenskapligt, metodiskt tillvägagångssätt. De är ute för att lära sig, men de är beräknande.

\- I Kabalaordens fotspår kommer sedan mer av "det vanliga folket". Gästarbetande, råbarkade rauner. Vanligt folk som försöker göra sitt levebröd. Soldater.

\- Betona ebhroniternas lite underliga, storartade teknologi. Exempelvis enorma fartyg, mycket mekanik, "harvesting". Tona ned deras magiska inslag innan slutet. De är inte lika raffinerade som alverna, men de har mer av volym och kraft.

\- Kabalaorden är mycket meritokratisk. Man kan stiga snabbt i graderna om man är duktig, vilket människokaraktärerna får uppleva.

**Organisation**

Ebhron är organiserat efter ett meritokratiskt system där rikets alla aktiviteter kan inkluderas. Systemet bygger på ett antal ordnar som samlar all kunskap och förmåga inom ett visst område, exempelvis byggnad, handel eller magi. Vad som först var en liten orden, Kabalaorden, har blivit en av de dominerande. Kabala betyder ungefär "kunskap" och ordens ansvar är all form av teoretisk forskning, där magi ingår som en mycket viktig komponent. Alla ordnar sitter i ett råd, vars syfte är att ta de allra mest upplysta besluten om rikets framtid.

Varje orden är i sin tur uppdelad i Samfund kring specifika verksamheter, exempelvis Samfundet för ädelgods. Dessa samfund delas i sin tur i olika geografiska områden eller "hus" som i teorin ska verkställa rikets beslut men som i verkligheten ofta konkurrerar med varandra.

Ett viktigt element inom Ebhron är att man bryter upp de naturliga släkt- och familjebegreppen. De gör detta dels för att skapa koncentration av expertis, dels för att bryta upp de traditionella kulturerna bland de invandrande folken. Det innebär att man har ett system med lärlingsskap som bryter ut de flesta yngre från sina familjer vid 10-årsåldern. De plockas av byråkrater till olika hus beroende på vad de visat förmåga i (eller familjens förmåga att betala). Under lärlingsskapet så drillas man i husets seder och bruk, och man får bröder och systrar inom huset. Arv mellan generationer är också begränsat då minst hälften av ens ägodelar ärvs av huset. Det är vanligt att lärlingar flyttas långt geografiskt för att minska beroendet till släkten.

**Ordnar i Luberos**: Kabalaorden, Handelsorden, Krigsorden (underlydande Handelsorden i detta fallet)

**Ebhronitiska språket**

Stavelsebaserat språk, typiskt sett med en förstavelse och en slutstavelse, och eventuell modifikation däremellan. I Ebhron talas ofta raunländska och ett par mindre språk. Tauperna har gett upp sitt egna språk.

### **Demonen**

Luberos är magitätt av en anledning. Mundana och de magiska flödena är självkorrigerande. När stora mängder filament av de synliga tropierna skeppas från ön uppstår en magisk obalans som försöker självkorrigera. Daimotropi är en sådan korrigering - dessa filamenten finns inte naturligt någonstans utan uppkommer för att hålla energibalansen konstant. Den flitiga alstringen av kongelat på Luberos ökar stadigt den daimotropiska tätheten.

Daimotropi som vävs bildar demoner. Är rangen mycket låg är dessa demoner inte manifesterade varelser, utan snarare semi-intelligenta entiteter. Dessa kan användas med fördel i artefakter. Men de kan också uppstå spontant vid tillräckligt höga koncentrationer, och sker detta så kan demonerna infestera nästan vad som helst.

Vad som har skett på Luberos är att hög magitäthet i de naturliga tropierna börjat ersättas med daimotropi, vilket i sin tur börjat väva faktiska demoner av låg rang. Demoner kan sluka andra entiteter för att öka i rang och däri ligger risken.

#### **Demonens framväxt och uppenbarelse**

Demonen, som egentligen är en hord av spontant frammande lägre rankande demoner, växer av sin egen förtätning. Men den växer också av psykotropi och förtärandet av själar. Demonen inte en entitet på en plats, utan en eterisk entitet som finns över nästan hela ön, en entitet som ännu är för utspridd för att ha ett medvetande. Symptomen av den höga andelen daimotropi är dock påtaglig om man vet vad man ska leta efter. Det är förvånansvärt enkelt att skapa demoniska aggregat - ovetandes (?) har Nie’nidor utnyttjat detta för att kunna skapa en stor mängd magiska artefakter som de använder i sitt dagliga leverne. Men det finns en värre effekt. Vid befruktningstillfället, då en ny själ skapas, är det stor risk att daimotropiska tätheten orsakar en förvridning - den nya varelsen kan vara missbildad eller dödfödd, men i flera fall ympas en demon in i den nya varelsen - en hybrid. Detta är vad som skett hos Nie’nidor - det har orsakat ombildningar och beteenderubbningar, som oftast hålls i schack med droger och magi. Vad värre är - Kretsen har insett möjligheten att ympa in Arvet (som de kallar det) i alverna, i ett försök att skapa den ursprungliga, överlägsna alvformen.

Allt detta kommer under kampanjen leda mot fördärvet. Luberos fauna börjar bli svårkontrollerad på grund av inympandet av demoner. På samma sätt börjar alvsamhället bli instabilt då en del drabbas av beteenderubbningar. Kabalaorden kommer snart inse möjligheten att bygga demoniska aggregat för att skörda kongelat - men inser inte att detta accelererar daimotropins tillväxt.

## Plot och scener

**Plottens ordning**

1.  Svält hotar i den nya kolonin, RP skickas till alverna för att förstå/få deras hemlighet till matproduktion
2.  Stöter på den halv-demoniska faunan, räddas av alverna
3.  Även alverna har problem med faunan - om även RP kan hjälpa till så kan en överenskommelse om mat göras
4.  Människor RP upplever “det alviska paradiset”, lär sig hur kongelat skapas
5.  Återvänder till Luberos-kolonin med nya hjälpmedlet för föda
6.  Ebhronitisk intern kamp - den nya Kabala-ledaren försöker styra mot en hemlig agenda
7.  Tidshopp
8.  Ebhroniterna har expanderat och vidareutvecklat på alvernas “teknologi”, har även börjat samla kongelat på “industriell nivå”
9.  Sce

#### **Epilog**

Ebhroniterna tvingas ge upp Luberos och trots många försök att återvända är ön för alltid dömd. För att undvika skammen, och gömma anledningen till Luberos förstörelse, förfalskar man en historia där Luberos två tusen år tidigare gick under, en mycket noggrann förfalskning.

**Hake**:

1.    Varje dygn har en period av absolut tystnad (och mörker? anledning?)
2.    Tagandet av psykadeliska droger för att lättare se magin omkring sig (och samla kongelat)

**Huvudplott**

-   Nie’nidor bestämmer sig för att sex med människor är okej
-   RP upptäcker ledtråd till tidigare expedition
-   RP upptäcker att tidigare expedition dödats
-   RP upptäcker att forntida civilisation ELLER taup-koloni hade missbildningar ELLER att de undvek magi
-   RP upptäcker förrymd/gömt “yngel”, missbildad alv
-   RP upptäcker att magisk användning ger missbildad barn (e.g. mot slutet av kampanj, Kabala-professor har missbildad avkomma)
-   RP visas eller antyds om existensen av en stjärnseglare hos Nie’nidor

#### Drama

-   Människor invaderar sakta men säkert alviska marker. Alverna vill (till en början) inte se problemet, ser människorna som mer av en irritation (tre generella läger: de som vill ignorera, de som vill bemöta och de som vill bekämpa).
-   Människan är teknologiskt/kulturellt underlägsen till en början, men de är många många fler, de är principlösa och handlingskraftiga
-   Kärlek mellan alv och människa under lång tid, kärlek som bryts och skapas
-   Förräderi - e.g. människa tvingas förråda alv under påtryck från sina mänskliga härskare, alv förråder annan alv för kortsiktig vinning hos människorna
-   RP ansvarig för tradition med mycket lång historia, men tvingas välja mellan att upprätthålla traditionen eller göra något nytt

### **Akt I - Mötet**

Alvrollerna är vuxna men unga, ännu inte alviskt cyniska. Människorollerna ännu inte födda, men deras föräldrar är.

#### **Scen 0A - Ceremonin**

(Alvroller, alvbiroller)

Prolog alverna. Alla samlas till en sällsynt och viktig ceremoni där man hedrar och ger tillbaka till Arvet. Nie´nidors starka hierarki och tradition framkommer, och alvkaraktärerna gör en prövning. *Ceremonin handlar egentligen om leveransen av kongelat till Sunari.* Introduktion till huvudalvrollerna, birollerna och nyckel-SLP. Avbryts av siktandet av främmande fartyg!

**Hake**: En alv-RP skymtar hur portalen öppnas och nås/låses upp (särskild kombination). Kommer vara till nytta långt senare.

**Hake**: Det noteras av någon äldre att det blivit allt enklare att prägla vi’ae nuförtiden.

#### **Scen 0B - Rådslag och nyfikenhet**

(Alvroller, alvbiroller)

Alverna noterar främlingarna men bryr sig inte under en tid, visar på en aningslöshet om tid, tycker att människorna "snart kommer försvinna". En grupp skickas så småningom för att möta människorna. Alvkaraktärerna är nyfiket med, men de ska känna sig som de överlägsna, både teknologiskt och styrkemässigt, och människorna som om de försöker leva som parasiter på en främmande ö. Ett dilemma uppstår men oavsett utfallet så slutar scenen i att alverna formellt möter människorna och kommer överens om att hålla sig på sitt håll.

**Dilemma**: I närheten av kolonin, natten innan, är Vani’atan ute och promenerar. Hon hör lite tumult ovanför sig och går in i en glänta. Där ser hon på en avsats lite högre upp hur Vaeritha och Ra’ile står böjd över vad som ser ut som en man, och hur en annan man just hoppat ner över kanten och med lätt stukade rörelser börjar springa bortår. “Fånga honom”, ropar Vaeritha till Vani’atan.

**Hake**: Resultatet av dilemmat ovan är att en alv-RP antingen kan ses som ansvarig för att en människo-RPs släkting dräpts, eller för att att ha räddat densamme.

### **Akt II - Luberos famn (20 år senare)**

#### **Scen 1A - Det nya landet**

(Människoroller, människobiroller)

Optimistisk scen ombord på Ebhrons fartyg. Luberos har blivit en stabil och stolt utpost till Ebhron. Rollerna, barnen, har varit i hemlandet för studier och kommer för första gången på länge, eller första gången totalt, se Luberos och sina föräldrar. En positiv, generös anda av gemensam vinning med alverna, ett upplyst samhälle. De anländer och välkomnas av människobirollerna (föräldrarna eller tillhörande den generationen) som nått respektabla positioner och deltar i att kontrollera utposten, en respekt som fläckar av sig på människorollerna som känns privilegierade. Samtidigt ges en antydan till det stundtals hårda livet i Luberos, och de mystiska alverna.

Det första uppdraget för de unga blir att ge sig ut på en expedition till alvernas hemvist, för att bli inbjudna och bo med dem. De måste lära sig språket, kulturen.

**Dilemma**:

**Hake**: Rollerna påminns om att den tidigare expeditionen till Luberos, för 500 år sedan, förliste, och ges några detaljer kring detta.

#### **Scen 1B - Svält annalkar**

(Människoroller)

Efter en initial “smekmånad” tas RP:na in till kolonins rådslag - värt att notera är dock att det nya ledarskapet från Kabalaorden inte är inbjudet. Man konstaterar att det enda man kunnat odla är träskväxter och folk blir sjuka av att äta bara det. Man förstår att alverna levt länge utan problem på ön och man måste skicka ut en expedition för att få reda på hur alverna överlever. För tillfället har kolonin reserver men dessa löper ut om 3 månader och det vore snudd på omöjligt att försörja kolonin helt från Lalasta. Uppdraget är att med vänskap eller fult spel få tag i alvernas mathemlighet.

På vägen ut i djungeln ges chans till romantisk stund i en “förtrollad” del av skogen (som i själva verket är demonisk). Allting verkar perfekt och känslorna tycks förstärkta.

Scenen avslutas med att alv-RP:na upptäcker människorna och ställs inför valet att anfalla dem eller bli vänskapliga. Oavsett valet de gör så avbryts de av att ett demoniskt djur anfaller, och de två grupperna tvingas kämpa tillsammans. Någon av SLP:erna i människogruppen skadas svårt eller dödas, så att det inte är ett alternativ att bara fortsätta.

**Dilemma**: Ska alverna tillfångata/anfalla människorna eller hjälpa dem?

#### **Scen 1C - På alvers villkor**

(Alvroller, människoroller)

Oavsett om människorna förs till Kinyen Torodieda som vänner eller fiender så väntar en bister behandling av Kretsen. De är mycket misstänksamma och sätter människorna under förhör. De använder magi för att testa en av människorna om de talar sanning. Oavsett resultatet så kommer de få reda på att en av människorna är biologiskt expert, och erbjuda dem följande avtal: förklara uppkomsten av det nya djuret som påträffades nyligen, och bekämpa det, så lovar Nie’nidor att dela med sig av hemligheten till odling på Luberos.

Människornas grupp är tveksam och litar inte på alverna. En av gruppmedlemmarna föreslår en möjlighet att stjäla vad man behöver för att göra föda och fly. Om människorna tar det valet kommer de att misslyckas och tas som fångar för att återlämnas till kolonin.

**Dilemma**:

**Alv-RP**: En människa luras in eller av misstag gör något som får Kretsen att         bli mycket hotfull - det blir upp till alven att bestämma om denne ska ge människan en chans eller inte.

**Människorna**: De skickas ut i Luberos-skogen och hamnar i trubbel med det demoniska djuret, tvingas välja på att fly och lämna en eller flera av deras lojala SLP eller att stanna och riskera döden själva. Lawube offrar sig för Parda?

**Hake:** Kretsen förklarar för mest lojale alv-RPn att Nie’nidor aldrig får ge upp hemligheten om odlingen på så sätt att Ebhron kan sköta det själv. Dela med sig av produkterna, ja, men Nie’nidor behöver hållhaken att kunna ta undan odlingen.

#### **Scen 1D - Märkligt men underbart**

(Alvroller, människoroller)

Efter att framgångsrikt ha lyckats hjälpa alverna vinner människorna Nie’nidors förtroende. Även om Luberos-kolonin går mot svält så måste de stanna ett tag (för att hela skadade, för att lära sig använda odlingsmetoderna).  Människorna får under ett antal kortare scener en chans att uppleva det ofta bekymmerslösa alviska livet, men med det finns en lätt hotfull underton att upptäcka. Under scenernas gång skall känslospelet mellan karaktärerna betonas.

1\) De får se delar av det alvernas kall på ön - att väcka arvet (samla kongelat) - men det ges mer poetiska och ceremoniella former att det är svårt att uttyda syftet.

2\) De får se alvernas annorlunda synsätt på tid och åldrande. En till synes livaktig alvman noterar att det var alldeles nyligen de hittade resterna av en Ebhronitisk expedition - något som människorna sedan tidigare vet skedde för 500 år sedan. De noterar hur en av de äldre närstående till alvrollerna beter sig konstigt, och han är inåtvänd. Han förs undan för att aldrig ses igen.

3\) De deltar i en alvisk festlighet där man med magins hjälp ges glädje och njutning. Alvrollerna ges en chans att visa välvilja, ex. ta på sig skulden för ett klavertramp från människorna.

4\) Under en festlighet eller ceremoni kommer en alv och en människa ifrån resten av gruppen och får spendera natten tillsammans.

Det till synes bekymmerslösa livet bryts bara en aning av:

1\) Inåtvända som upplöses (se ovan)

2\) Spår av demoniska djur

3\) Plötsliga beteendeförändringar som orsakar användningen av minnesförlust

4\) Vaeritha konfrontation med Parda, förudmjukar henne.

**Dilemma**: Människo-RP betros för en stund med tillgång till kongelat-äggen och att bevittna väckandet. Han/hon får en chans att stjäla och ta med sig till kolonin.

**Människor**: Bale har planerat att dräpa Vaeritha. Det noteras av Parda när han bestryker knivar med gift och gömmer på kroppen, och dessutom intar en drog för att göra honom smärtokänslig. Hon inser förhoppningsvis att han är ute efter att göra något dumt. Konfronterar hon honom eller låter hon honom anfalla Vaeritha, med stor risk för en mycket negativ relation med alverna?

Det hela avslutas abrupt då människorna påminns om att kolonin svälter efter att de funnit en expedition som försökt nå in mot höglanden. Det verkar som om tiden hos alverna gått oerhört snabbt!

#### **Scen 1E - I onåd**

(Alvroller, människoroller)

Om människorna försöker sig på en stöld av odlingsmetoderna eller på annat sätt sätter sig på tvären så kommer inte Kretsen vara särskilt förlåtande. De hotar med att dräpa människorna (men bevakas av alv-RPna eller någon annan som påpekar det otaktiska i att dräpa dem nu). De visar sin magiska makt och orsakar en permanent effekt på någon av RP:na, e.g. en död kroppsdel (via nekrotropiska staven). Sedan skickas människorna tillbaka till kolonin tillsammans med alv-RP:na och budskapet att avtalet som slöts var att man skulle hållas åtskilda, och att dessa människor var inne och stal hos alverna.

**Dilemma**:

**Människorna**: Väl vetandes att alverna avsett lämna över dem välbehållna så ser människorna en chans att sätta alverna i en fälla. De hittar en utslagen Adzizmar på vägen (men han har själv försatt sig i situationen). Han meddelar Szakar om att Kabalaorden vill bjuda in alver till Ebhron, och utfäst en belöning i kolonin till den som lyckas förmedla en alv. Kabalaorden vill lära sig  hemligheten bakom deras långa liv. Han anser att det är lättförtjänta pengar men han förmådde inte ens hitta någon alv, än mindre övertala dem att komma med. Allt människorna behöver göra är att få några av alverna till Kabalaordens citadell under byggnation.

**Alv**: Noterar i förbifarten en raun som sedan försvinner.

**Alv**: Förbarma sig över människornas svält (som visar sig vara ganska tydlig) och trots allt ge dem någon del av hemligheten till odlandet.

#### **Scen 1F - Åter i triumf**

(Alvroller, människoroller)

“I sista stund” återvänder gruppen till Luberos-kolonin, som redan börjat visa tecken på svält och inre problem. Människo-RPna får ett varmt välkomnande, hedras och lovas belönas med framgång inom husen. Mycket motvilligt (om än spelat) håller de utsända från alverna sitt löfte om att låta några alver (alv-RPna) stanna kvar i kolonin för att hjälpa till att få igång odlingen, i utbyte mot att de får ta med sig en människa tillbaka för att lära sig mer om mänsklighetens historia och kunskap (i själva verket inser de att de måste behålla hållhaken om människorna).

**Dilemma**: Människo-RPna söks upp av Kabalaordens högsta närvarande ansvarig. De blir förhörda om alverna och blir sedan föreslagna att de flyttar tillsammans med alverna till Lalasta när nästa skepp kommer, så att Kabalaorden kan göra ordentliga studier av alverna och förstå deras vetenskap. RPna bör förstå att om de accepterar bryter de sannolikt mot avtalet som slutits mellan alverna och kolonins “första våg”. Om de tackar nej så pressas de - enda sättet att bli kvitt är att delge kolonins råd som då inser allvaret och skyddar alverna.

#### **Scen 1G - Alverna som vänner**

(Alvroller, människoroller)

Denna scen har lite olika prägel beroende på händelserna som leder fram till den. Om människo-RPna kom tillbaka som alvernas fångar så har de inte med sig alvernas odlingsteknik. Vad de istället upptäcker är att maten snart löser sig självt av Kabalaorden, vilket tyder på att det aldrig var ett allvarligt problem med maten. Annars löper scenen som följande:

Människo-RPna åtnjuter ökad respekt i kolonin även om de gjort sig fiender med element inom Kabalaorden. De börjar förberedas för framtida maktpositioner, samtidigt som de spenderar mycket tid samman med alverna, och alla möjligheter för starkare känslor växer fram. Diverse händelser under scenen:

-   En alv hamnar i trubbel i kolonin hos fulla sjömän/soldater, och behöver räddas ur trubblet av den potentielle älskaren bland människorna.
-   Människorna får reda på i efterhand att svälten aldrig var så farlig - det fanns extra förråd och utsäde som aldrig prövades under Kabalaordens kontroll.
-   Alvernas livsstil krockar med människornas. Disharmonin är stark och upplysningen låg.
-   Människo-RP har en möjlighet att bygga en större vänskap och förståelse mellan raserna, och framtiden ser plötsligt mer positiv ut.

**Dilemma**:

Människo-RP i relation med alv: Dras in i romantiskt trubbel, beskylls för att hor, får valet att avsluta relationen med alven eller skydda alven och ta en hård smäll på ryktet.

Människo-RP: I ren akademisk nyfikenhet eggas en RP att försöka ta reda på mer om alvernas artefakter och hjälper därmed Kabalaorden att nå en farlig insikt (kommer det visa sig).

#### **Scen 1H - Alverna fångade**

Denna scen sker när Kabalaorden på ett eller annat sätt förmått föra alla RP:na undan från den vanliga kolonin till ordens citadell som är under byggnad. De hela väntar på ett skepp som ska ta dem till Lalasta (och vem vet, vidare till Ebhron). Väntetiden är några veckor av okända skäl. Ingen av dem behandlas som fångar direkt, men när de väl är i citadellet tillåts de inte lämna.

Orden spenderar tiden med att på ett tämligen försynt sätt undersöka och utreda mer om alverna, och vad människo-RPna vet om alverna. De är sällan hotfulla utan mer akademiskt nyfikna - verkar det som. Dock göms ett mer obehagligt hot under ytan.

**Dilemma**: Människo-RPna har en chans att lura orden eller på annat sätt lämna citadellet för att hämta hjälp, men de introducerar då en ny fientlighet i kolonin som knappast kan sluta väl. Om de lyckas så ger Kabalaorden upp utan större kalabalik, men det blir snart tydligt att RP:na bränt en bro de kommer ångra senare...

#### **Scen 1I - Alverna lämnar**

Återigen en scen med två varianter beroende på händelserna som leder upp till den. Antingen är alverna (och människorna) i “säkert förvar” i väntan på nästa skepp till Lalasta, eller så har de levt i vänskap i kolonin.

I vilket fall så upptäcker alverna bevis på att Kabalaorden begått experiment på en alv (eventuellt de själva). De blir antingen befriade, eller inser att de måste ta sig hem till bosättningen för att berätta vad som skett och vad människorna håller på med.

**Dilemma**: Människo-RP/Alv-RP: Om en relation uppstått blir stora frågan om de ska lämna tillsammans eller inte.

#### **Tidshopp**

Tidshoppet är cirka 10 år framåt i tiden. Under tiden som gått har alverna varit separerade från människorna (beroende på vilka människokaraktärer som valde att stanna eller följa med). Kolonin har växt till sig mycket och alverna har hållit sig undan.

**Tabell för tidshopp**

Du har dödat någon för ett steg upp

Du har bytt fraktion

Du har förälskats i många men älskat ingen

Du har bildat familj

Du har gjort dig en hacka

Du har blivit beroende

Du har festat och släppt loss

#### **Scen 2A - Maskineriet har startat**

(Alvroller, människoroller)

Scenen börjar efter långt tidshopp. Människokaraktärerna har gått från unga och oerfarna till vuxna med makt (undantaget de som hade valet att fly till alvsamhället, där de istället blivit accepterade).

Kolonin har växt till sig ordentligt och blivit en riktig stad. Stora mängder grovarbetare och soldater har tagits in, många rauner. Kolonin har fått mindre utposter inåt landet, och då och då görs påstötningar med alvernas grupper som är ute för att “väcka”. Och ibland slutar det illa.

### **Akt 2**

En nu stärkt och starkt expansiv Ebhronitisk koloni har börjat expandera inåt landet, med en stor mängd rauniska nybyggare i fronten. Sammanstötningar med alverna har skett och en upprorsstämning börjar samlas bland nybyggarna. Raunasoldaten Kertai verkar utnyttja detta till att ytterligare piska upp stämningen. **(varför?)**

Bland alverna har vissa börjat anamma det som av vissa kallas “Fördärvet” - kroppsförändringarna. Debatten börjar förnyas och även här piskas stämningen upp mot människorna. Samtidigt har det blivit allt svårare att väcka.

Karaktärerna upptäcker alvernas “barnproduktion”.

Ebhron förmår alverna att **bli förrådda** och Ebhron inleder en ockupation.

1.  Utan att alverna riktigt "hunnit" notera har ebhroniterna tagit en massa gästarbetande rauner till ön, en stor stad har börjat växa fram. Smolk har börjat dyka upp i glädjebägaren. Då och då beter sig gästarbetarna - själv tämligen plågade - mycket obehagliga saker med alverna. Ebhroniterna bestraffar prompt, men tycks inte riktigt göra något åt saken. Samtidigt har de på allvar börjat hämta resurser från ön, börjat exploatera.
2.  Debatten inom alverna förnyas. De tre fraktionerna (de som vill ignorera, de som vill bemöta och de som vill bekämpa) är nu tydliga. En kompromiss nås, vilket blir en vag markering mot ebhroniterna. Dock tycks det ha avsedd effekt... till en början...
3.  Ebhroniterna börjar snart ta åt sig mer och mer, börjar markera mot alverna. När alverna försöker göra motstånd börjar de drabbas av interna förräderier - alver som "köpts" av ebhroniterna med fantastiska maktpositioner på fastlandet.
4.  En ny generation av har nu börjat komma. Någon av människorna, och någon av alverna, har fått barn. Kanske med varandra som föräldrar, kanske med någon annan. Människorna har fått etablerade positioner bland ebhroniterna, med resurser och ansvar. De har bildat familjer och byggt på vad deras äldre generation startade.

**Akt 3**

Alverna lever under ockupation. Skräck och mardrömmar börjar bli verklighet. Karaktärerna har en möjlighet att luska ut vad orsaken till det hela är.

**Eterseglare - har en luftsluss som endast öppnas för rena alver**

-   Adzizmar lämnar med de sista skeppen
-   Dobax regerar över de fritagna ättlingarna till tauperna och lalasterna som varit på ön, en gerillagrupp.
-   När eterseglaren aktiveras (inte flyger) så får drakarna nys om vad som skett
-   Underjordiska domäner - beskriv stora grottgångar
-   Portalen - det börjar bli dags för uy’ni ceremonin samtidigt som “ön brinner”. Amras är övertygad om att det måste ske (men har i baktanken att förstöra Sunari?)
-   Någon annan måste förstå vad portalen är
-   Dobax försöker förstöra tillförseln av uy’ni till Iri’anels alver
-   Vaktkapten Szakar får order om att bränna skeppen efter en massflykt är på väg
-   Iri’anel och Tyst kan kommunicera via tanken

**Mardrömmar**

-   Efter varje scen måste alla slå på störningstabellen?

**Demonen**

-   Runt de alltfler träden dör vegetationen ut i snabb takt
-   Träden är byggda på vi’ae, innerst inne
-   Det finns torn med magiska spårljus runt om i kolonin

<!-- -->

-   Det har nu börjat framgå tydligt att ebhroniterna håller på med något fasanfansfullt, något som hotar alverna och kanske Luberos framtid. Kongelat och resurser som påståtts skickats hem från Luberos har faktiskt hållits kvar på ön till något hemligt projekt. Ett antal incidenter får människokaraktärerna att tvingas välja om de vill ta alvernas eller människornas parti. Om de börjar gå mot alverna så kommer mycket lidande orsakas då deras familjer och band med människorna slits sönder eller används mot dem.
-   Människokaraktärerna började bli åldrade (inte vansinnigt gamla, men ålderstigna).
-   En plan läggs upp för hur ebhroniterna ska stoppas, och alverna gör uppror. Men alltför stora saker har redan satts i spel. Upproret sätter igång en eskalerande händelsekedja som slutar med att det enorma demoniska aggregat som byggts i hemlighet släpps lös. En lokal apokalyps uppstår, där allt handlar om vem som ska hinna rädda vem, och vem som ska offras. Slutscen: flyr med eterseglare eller människoskepp från en döende ö.
-   Alverna skickar en eterseglare för att locka en drake till ön
-   inte alls tydligt om det är alverna eller ebhroniterna som där skurkarna i slutändan
-   när kongelatleveransen hotas tar sanari handen från sin koloni..

### **Inspiration**

Proposition

Avatar

Siste Mohikanen

1492

New World

## Statister

Här beskrivs hemligheter och bakgrund kring statisterna som inte finns i de mer spelarvänliga beskrivningarna.

## **Alver**

### **Amras “Den Skinande”** **(Omonaion Toceda fin Avale )**

Amras är en nu cirka 1200 år gammal thismalv, som varit helt fixerad vid Luberos sedan han upptäckte ön för 600 år sedan. I sin ungdom var han en framgångsrik kommendant i Femte stora kriget, och han var också en erkänt duktig krigsmagiker. Trots sin Thism-bakgrund hade han gått i lära hos de bästa magikerna, och han hade stora ambitioner.

**Bakgrund**: Omonaion var känd som en av thimsstammens största tänkare och rebeller. Han var en ovanligt begåvad magiker, en av självaste Scéaheadons lärjeungar sades det, och en av de största motståndarna till det femte stora kriget. Han talade för att de resurser som användes till kriget istället borde användas för att bota förbannelsen. Då priset thism hade fått betala för kriget uppdagades allt mer så fick han fler och fler anhängare tills han tillslut rivaliserade självaste thisms autokrat i makt och inflytande. Han ifrågasatte sanaris ledarskapsroll inom alliansen och gjorde sig på så vis fiende med sanaristammen. Efter att ha lagt fram flera bevis på sanaris korrupta styre så förvisades han till slut från alvernas samhälle som en alvisk förrädare och konspiratör i samröre med Stjärnorden uppe på Aralionberget. Tvärtom vad sanari hade hoppats på ökade detta bara hans medhåll bland de egna leden och missnöjet inom samhället växte sig allt starkare för att slutligen exploderas i och med vad som kom att kallas för den stora förbittringens tid.

Efter över 300 års frånvaro återvände Omonaion till Sunariskogen i en tid av svält och svårt missmod. Han sade sig ha hittat den legendariska Kinyen Torodieda - förfädernas stad som sades ha byggts av den sjunde stammen för urminnes tider sedan. Omonaions löften om en paradisliknande plats med rikliga gröna skogar full av mat och inte minst en plats som dessutom tycktes upphäva större delen av för- bannelsens effekt fick honom att vinna till och med thismautokratens intresse. Detta kom att bli anledningen till en av Mundanas största folkvandringar någonsin då nästan en tredjedel av thismstammen inklusive den sittande thismautokraten, samt en ansenlig summa av även sanari och kiriya, emigrerade till Luberos.

**Nutid**: Amras är nu den tillbakadragne ledaren för Kinyen Torodieda och Nie’nidor. Han kallas för den skinande - han omges nästan alltid av ett magiskt skimmer som gör det svårt att se honom ordentligt. Amras omger sig med Kretsen som utför hans order och vilja. Amras själv har börjat närma sig inåtvändhet, vilket han dock håller hemligt för alla. Dock har han blivit mer disträ och svår att nå fram till. Amras frustreras över att han inte snabbt nog nått urpsrunget till alverna.

**Motiv:** Amras forskade i sin ungdom om alvernas ursprung och efter att ha sett de stora omvälvningarna efter kriget och de inre stridigheterna kom han till insikten att alverna måste nå tillbaka till sitt ursprung. Han insåg det omöjliga i att få alla stammarna att samarbeta - det var ju roten till hela problemet - men han började konstruera en plan för hur han kunde skapa en ny alvstat där man på alla sätt försökte återgå till ursprunget. Han reste över världen för att upptäcka spår av alvernas ursprung och övertygades om att Luberos var platsen. Han lyckades sedan med konststycket att genomföra alvernas största folkvandring - och samtidigt i hemlighet få Liljans råds välsignelse. Skälet var nämligen att Amras kunde leverera kongelat i sådan mängd att Sunari för evigt skulle ha gott om mat att tillgå.

Just nu är Amras helt fixerad vid att återskapa den ursprungliga alven. Den långa tiden på ön har dock förvridigt hans ursprungliga klarsyn i frågan. Han har experimenterat med “avlandet” av den ursprungliga alven tidigt, vilket på senare tid har fått honom att pröva både avel med tauper och lalastier. Han har börjat förstå hur daimotropin skapas på Luberos men har istället försökt utnyttja detta till sin fördel genom att söka ympa in demoner i skapandet av nya alver.

### **Vaeritha**

**Motiv**: Vaeritha är mycket lojal mot Amras och har växt upp med hans budskap och tro. Men Amras har tränat henne alltför väl i mottot att ändamålen helgar medlen, för det har fått henne att respektera väldigt få regler eller andra individer.

Vaeritha har redan avlat flera barn, både med Amras och andra. Avlandet av barn har dock fått Vaeritha i stor inre obalans. Hon har reagerat på Amras syn på henne som endast ett avelskärl, och hon känner sig utnyttjad och bestulen på sina barn. Detta har fått henne att sakta bygga upp en avsky för Amras, som givet rätt tillfälle kan få henne att ta makten. Det vore dock sannolikt att hennes hänsynslösa sätt skulle vara en stor olycka för stammen om hon ledde dem.

**Hemlighet**: Vani’atan är hennes och Amras barn. Hon har en “oändlig” tillgång på kongelat.

### **Vaktkapten Sol**

**Hemligheter**: Sol född på ön men är ändå ett par hundra år gammal.

Han är generellt sett varsam med Arvet (magin) och försöker diskret undvika påverkan från detta och leva så naturligt som möjligt.

### **Deliolith**

**Motiv**: Deliolith är mycket skarpsynt och har tagit på sig kallet att förstå allting. Normalt inom nie’nidor når man denna upplysningen när man uppgår med Arvet, men Deliolith är inte nöjd med detta utan vill få reda på hur världen är funtad här och nu. Han är också en sann rationalist och söker alltid den lösning som gagnar flest och som är mest logisk. Han hyser dock en dämpad fiendeskap mot Kretsen, då han vet att dess medlemmar har tillgång till mer kunskap än han själv delgivits, och dessutom har de vid flertalet tillfällen valt att ignorera hans råd. Han vill inte kasta ut Kretsen, snarare hoppas han komma fram med tillräckligt bevis som får dem att erkänna sina fel och bli mer öppna.

Under mötena med människorna har Deliolith tagit en alltmer människovänlig position, då han menar att de båda har mycket att lära av varandra, och faktumet att människorna har segelfartyg och förmågan att lämna ön fascinerar honom.

### **Tvillingarna Lea och Eo**

Motiv:

### **Tyst**

Alvpojken “Tyst”, som Ea och Leo kallar honom, är ett av de misslyckade resultaten från Amras avelsplaner. Tyst har hittats i skogen, naken, riven och skygg. Vid upphittandet är Tyst kanske 10-12 år.[<img src="http://kampanj.ripperdoc.net/wp-content/uploads/gdocs/gdocsf6rfC4FG6w_you_sang_to_me-edit-213x300.jpg" title="you_sang_to_me-edit" class="alignright size-medium wp-image-1724" />]

**Hemlighet**: Tyst skapades vid en av befruktningsceremonierna (med en av alv-RP som förälder). Men det var något fel på barnet som senare föddes. Det tycktes kunna alstra och väva magi från födseln (vilket dödade modern/barnmorskan under födseln). Amras beslutade först att barnet skulle dödas, men ångrade sig i sista stund och ville behålla barnet under särskild uppsyn för att se vad som skulle hända. Tyst lyckades dock fly och försvann ut i skogen. Där har Tyst sedan växt upp på egen hand under åren.

Tyst har en demon inympad i sig som gör att han kan alstra alla tropier utan problem. Det har också gett honom ett antal förmågor. Tyst kommunicerar på ett omedvetet plan med alla andra demoner på ön och vet därmed vad som händer runt om honom - även om han inte alls alltid kan dra vettiga slutsatser av det. Han är fortfarande i allra högsta grad en pojke som aldrig blivit lärd någonting - allt han kan är självlärt.

(Tyst lär sig kommunicera telepatiskt men vad han egentligen gör är att försöka sluka andras själar - eller demonen i honom försöker).

### **Tyrial**

**Motiv**: Tyrial är en radikal på så sätt att han tror till fullo på Amras teorier och strävan efter ursprunget och Arvet. Han anser nie’nidors samhälle som mycket skört, “ett skott på väg att bli en blomma” som han säger, en pågående revolution mot ett rent, ursprungligt alvsamhälle. Han anser att Luberos är bara den plats där denna stammen ska “kläckas” - när det väl är klart ska samma principer appliceras på resten av världen.

Tyrial är mycket negativt inställd mot människor. Inte för att han ser dem som ett verkligt hot eller har något emot arten i sig, utanför att de oundvikligen kommer störa experimentet som pågår.

### Ra’ile

**Hemlighet**: Sol - förstärkt av Vaeritha - insåg att de måste forma Ra’ile till något användbart. De vet att hon är fullständigt lojal - de har hållhakar på henne om inte annat; förmågan att ta hennes minnen. Ra’ile har flera gånger använts för obehagliga uppdrag, när Kretsen behöver städa undan eller gömma något, men hon har också bestulits på sitt minne av det. Kvar tycks istället vara en växande aggression och frustration.

(Ra’ile kan bli utsatt för våldtäktsförsök av e.g. Kertai eller någon bland människorna - och vinna brutalt?)

## **Människor**

### **Lawube**

Motiv:

### **Adzizmar**

**Hemlighet**: Allt vad Adzizmar gör är mest en front för vad han egentligen är på ön för - att finna en skatt. Han har snappat upp envisa rykten - både från långväga sjöfarare och i stulna alviska dokument - om att Luberos bär på en stor skatt. Vilken typ av skatt är oklart. Än så länge i sina utforskande har han funnit rester av en tidigare civilisation, vilket kan styrka hans idé. Hans bekymmer just nu är hur han ska hantera alverna.

Adzizmar är på Luberos under förespeglingen att han vill göra sig en hacka, men målet är mycket mer långtgående än så! Han är utskickad på uppdrag av en okänd organisation för att se till att skapandet av Mundanas största demon sker. Hans uppdrag har skapats utifrån två kunskaper: att en portal öppnats från Sunari till Luberos, och att Luberos har en extrem magisk rikedom. Adzizmars uppdragsgivare visste detta och gav uppdraget att först väcka Kabalaordens intresse för ön, sedan att själv medfölja dit och se till att Kabalaorden fick tag i den kunskap som behövdes för att - ovetandes - bygga en demon stor som hela ön. Vad Adzizmar har, och ingen annan har, är den andra nyckeln till portalen, som stals för några generationer sedan i en "orelaterad" händelse i Sunari.

Han är själv endast ett "hyrsvärd", men ett mycket skickligt sådant. Han kan ett otal språk, däribland alviska, är en skicklig fäktare, charmör, köpman, sjöfarare och en hyfsad magiker.

### **Bale**

**Hemlighet**: Bale är en ättling till de lalastier som slaktades på Luberos av alverna. Hämnden har legat kvar i ättens minne och ärvts ned - ett intensivt hat mot “demonerna” som de kallar alverna. Bale bär med sig en önskan på Luberos - att hämnas sin familj.

### **Soldat Kertai Ndemoludor**

**Hemlighet**: Kertais båda söner togs från honom av Krigsorden, något hans ätt tidigare alltid lyckats motstå. Denna gången gick det inte. Kertai bär ett djupt hat mot Ebhron och Krigsorden för detta. Hans liv kändes meningslöst på fastlandet och han såg till att komma med i den trupp som skickades till Luberos. Där - långt från Ebhron - kände han att han skulle kunna ta saken i egna händer - om så bara för att bli av med frustrationen.

### **Apostat Juthia Gdemeor**

**Hemlighet**: Juthia har ett forskningsämne som fått särskilt intresse hos Kabalaorden - evigt liv. Hon har studerat de alver som man stött på inom Ebhron - men möjligheterna har varit få. Denna gången hoppas hon få betydligt större tillgång till alver att studera. Hon är kapabel att undersöka dem från både den mentala och den fysiska aspekten. Men hon är mer eller mindre ignorant för alvernas reaktion - för henne är de bara hennes biljett till Kabalaordens övre skikt - att lösa frågan om evigt liv skulle göra henne oerhört mäktig.

### **Nebsinlem Calasor**

**Motiv**: Nebsinlems roll på Luberos är enkel. När första vågen till Luberos stabiliserade sig så började Kabalaorden - de få som fanns på plats - utforska öns magi. De fann tidigt bevis på att ön var speciell och fler skickades. Det står nu klart för Kabalaorden att ön tycks vara magistark i nästan alla - om inte alla - tropier. Till och med daimotropi, som annars nästan aldrig återfinns naturligt, fanns i små mängder. De förstår att detta är mycket värdefullt, även om de ännu inte vet hur de kan dra maximal nytta av det. Nebsinlem är ett av landets främsta  magiska experter, däribland på daimotropi. Hans jobb är att finna Luberos hemlighet, och dra nytta av detta för Kabalaordens räkning. Kolonin, övrig resurshämtning, alver, etc är för honom nästan helt irrelevant.

### Ari Prmetsielior

**Motiv**: Ari inser att enda sättet för en liten koloni att överleva är att hålla sig väl internt, och hålla sig väl med originalinvånarna, och denna taktiken bygger han på skicklig diplomati och försök att få alla “ombord”. Men han inser också att detta inte är möjligt för evigt, och så när det är dags för konflikt är han noga med att låsa ut den part som spelar minst roll - även om det betyder att trampa på den mindre.

**Möjlig tidigare eller ny mentor för någon av RP:na?**

### **Obulbul**

**Hemlighet**: Obulbul är förälskad i Ebhtsithi - kvinnan som kontrollerar Strandhajarna. De har spenderat många nätter tillsammans och för något år sedan bar hon barn. Obulbul började ändra sin syn på livet och funderade på att stadga sig med Ebhtsithi och skaffa en familj, men Ebhtsithi var inte lika övertygad. Obulbul var till sjöss när hon födde, men när han återvände låtsades Ebhtsithi som om ingenting hade hänt. Det enda Obulbul fick ur henne var att barnet var dött, men när han frågade runt så fick han höra att barnet sägs ha levt vid födseln men att Ebhtsithi gjorde sig av med det. Sedan dess har Obulbul varit svårt plågad. Han har flertalet gånger konfronterat Ebhtsithi - som istället hotat honom. Andra dagar har hon varit förlåtande och ledsen. Han förstår sig inte på henne och har tappat mycket av livslusten.

### **Ebhtsithi**

**Motiv**:

**Hemlighet**:

### **Kapten Zviadi (Niklas alter ego)**

**Gatsivar Zviadi Sifytolor,** man, kring 30 år, av hus Sifytol (Krigarorden)

  [<img src="http://kampanj.ripperdoc.net/wp-content/uploads/gdocs/gdocsf6rfC4FG6w_you_sang_to_me-edit-213x300.jpg" title="you_sang_to_me-edit" class="alignright size-medium wp-image-1724" />]: http://kampanj.ripperdoc.net/wp-content/uploads/gdocs/gdocsf6rfC4FG6w_you_sang_to_me-edit.jpg