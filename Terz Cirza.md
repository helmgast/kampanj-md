---
author: Martin
created_at: '2011-07-30T15:32:14'
id: terz cirza
title: Terz Cirza
updated_at: '2011-07-30T15:32:14'
---
Det cirefaliska templet har valt ut ett heligt uppdrag – att noggrant och vetenskapligt undersöka och belägga det faktum att cirefalierna är överlägsna andra folk. En vetenskaplig expedition har samlats, de bästa inom sina respektive gebit, för att med skeppet Cirzaman besöka världens alla hörn och biologiskt, historiskt och kulturellt undersöka de raser man finner och deras plats i mänsklighetens hierarki. Givetvis är de långtifrån välkomna överallt… *Terz Cirza är en klassisk reseberättelse av den gamla sorten, men med det skruvade temat om cirefaliska rasbiologer. Ständigt en glimt i ögat, och stor fokus på prat runt bordet, filosofiska debatter men också ett och annat äventyr. Stor detaljrikedom och fokus på karaktärerna och deras närmaste, emedan resten av världen är mer av en kuliss.*