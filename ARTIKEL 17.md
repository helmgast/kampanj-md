---
author: Martin
created_at: '2011-07-24T15:53:41'
id: artikel 17
title: ARTIKEL 17
updated_at: '2011-07-24T15:56:10'
---
Ta rollerna som oförskämt välbetalda och välskräddade korpar i en av 2060-talets mäktigaste megakorpar (Neotech). Ni har klättrat länge för att nå den här positionen, och har ännu en bit kvar att klättra, men en incident på våning 121 ändrar allt och plötsligt har ni inte bara blod på händerna utan ett enormt korporativt maskineri som sakta ställer kursen mot er. Korridorerna och styrelserummen är plötsligt betydligt farligare platser att befinna sig på än ni trodde, ändå är det endast där ni förmår agera. **Inspiration**: Lite American Psycho, lite West Wing, lite Watergate, en gnutta Brazil. Korporationernas byråkrati är inte att leka med, kan tilläggas, kanske till och med så att USA:s myndigheter bleknar vid jämförelser. **Varianter**: Kan också spelas i Noirs byråkrati.