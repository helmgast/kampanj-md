---
author: Martin
created_at: '2011-07-27T13:31:41'
id: statistkort - enkelt att hålla reda på spelledarpersoner
title: Statistkort - enkelt att hålla reda på spelledarpersoner
updated_at: '2011-07-27T13:31:41'
---
Våra kampanjer innehåller ofta många statister eller spelledarpersoner, eftersom intrigerna tenderar att vara komplicerade. Spelarna märkte snabbt att det blir vansinnigt svårt att hålla reda på många statister. Lyckligtvis så är det mänskliga bildminnet betydligt bättre än ordminnet, så lösningen är vad vi kallar Statistkort. Vi började med statistkort i kampanjen [Syndens Diplomater], och har därefter använt det i nästan alla kampanjer. Ett statistkort är helt enkelt en porträttbild på statisten (hämtad från internet eller liknande - tyvärr har vi ingen illustratör i Nero). Kortet har förstås en titel, vilket är statistens namn, titel och liknande. Sedan bör det också finnas en textruta med kort, sammanfattad information om statisten. Statistkorten skrivs ut på papper och klipps isär, ibland plastas de in. Det blir en kortlek av personer som figurerar i kampanjen, som gör det enkelt för alla att minnas, och om de glömt, enkelt att leta reda på personen från kortleken på bordet. En fördel är också att man kan dra kort (för att exempelvis slumpa kontakter till ens karaktär). Vi har funnit att det förmodligen enklaste sättet att göra statistkorten är i Powerpoint, eftersom det är enkelt att skriva ut många Powerpointbilder på en A4 och få alla i samma storlek. **Några exempel på statistkort**:

-   [Media:Statistkort, Syndens Diplomater.pdf]
-   [Media:Statistkort, Mörk Snö.pdf]
-   [Media:Statistkort, Jargus är Död.pdf]

  [Syndens Diplomater]: ../../wiki/Syndens_Diplomater "Syndens Diplomater"
  [Media:Statistkort, Syndens Diplomater.pdf]: ../../images/2/23/Statistkort%2C_Syndens_Diplomater.pdf "Statistkort, Syndens Diplomater.pdf"
  [Media:Statistkort, Mörk Snö.pdf]: ../../images/6/6e/Statistkort%2C_M%C3%B6rk_Sn%C3%B6.pdf "Statistkort, Mörk Snö.pdf"
  [Media:Statistkort, Jargus är Död.pdf]: ../../images/b/b5/Statistkort%2C_Jargus_%C3%A4r_D%C3%B6d.pdf "Statistkort, Jargus är Död.pdf"