---
author: Martin
created_at: '2011-07-30T15:42:23'
id: nerzelan
title: Nerzelan
updated_at: '2011-07-30T15:42:23'
---
## Nerzelan av husfurst Durzmal från Zhirim Mian

Föddes på dagen Charz, avtagande vecka i Cirzazi. (3:e dagen, 2:a veckan, 1:a månaden). Nerzelans har en äldre syster, Canaza, som är 36 år, och två yngre syskon, systern Zhra (28 år) och brodern Dalm (32 år). Fadern Durzmal (56 år) är en bildad man, numer professor i arkitektur. Modern Vamalla dog i barnsäng när Zhra föddes (Vamalla var då 28 år själv), och fadern tog det inte bra. Tidigare hade han varit en livsglad och öppen man, men sedan dess har han varit sträng, tillknäppt och tyst, och lagt nästan all sin energi i sitt yrke. Barnen vård togs över av barnflickor och släktingar. Nerzelan har ända sedan tonåren varit helt betagen i sin yngre syster. Även Zhra, som är en stor skönhet, har besvarat känslorna till och från under alla åren. Nerzelan ämnade att gifta sig med sin syster, men strax innan han tog mod till sig (när han var 24 år och hon 19) för att fråga sin fader meddelade denne att hans yngsta dotter skulle giftas bort med vapenmästaren och ”ur-cirefaliern” Dalarion, en lokal kändis, som fått upp ögonen för den undersköna Zhra. Nerzelan kom med tiden att hata Dalarion och allt denne stod för. I samma takt spenderade Nerzelan allt mer tid på universitet, där han läste historia, geografi och antropologi. Han började sky själva staden, för han visste att någonstnas i den fanns Dalarion och befläckade Nerzelans vackra syster. Han reste utomlands och fann en helt annan värld som han gillade mycket.